---
title: राजेन्द्र थापाका चार छोटा कविताहरु
author: राजेन्द्र थापा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%9C%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0_%E0%A4%A5%E0%A4%BE%E0%A4%AA%E0%A4%BE
---

यौटा बाघ मर्छ -- खबर बन्छ  
त्यै बाघले दिनहुँ मृग मार्छ -- खबर बन्दैन  
थुक्क राजनीति !  
सडक बन्द भन्छ मान्छे,  
तर सडक बन्द हुँंदैन,  
मान्छे मात्र बन्द हुन्छ ।  
प्रजातन्त्रको रोग लागेको मान्छे  
खुब बोल्छ, खुब बोल्छ  
बोल्दाबोल्दै थाक्छ, अनि चुप लाग्छ  
र प्रजातन्त्रको रोग निको हुन्छ ।  
पेट भर्न पाउने, भुक्न नपाउने,  
पहिलो विकल्प थियो, हाम्ले मानेनौं ।  
पेट भर्न नपाउने, भुक्न पाउने,  
दोस्रो विकल्प हाम्ले छान्यौं ।  
पेट नि भर्न पाउने, भुक्न नि पाउने,  
आजको विश्वको यो तेस्रो विकल्प,  
हामीलाई नेताहरूले भन्दै भनेनन् ।
