---
title: सफल तिम्रो त्यो जिन्दगीलाई
author: सुनील थापा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%A8%E0%A5%80%E0%A4%B2_%E0%A4%A5%E0%A4%BE%E0%A4%AA%E0%A4%BE
---

सफल तिम्रो त्यो जिन्दगीलाई  
यो दु:खीको बधाई छ  
परिवर्तन भयौ के कारण तिमी  
यही नै मेरो सोधाइ छ  
अधिकार मेरो केही छैन अब  
ढुकढुकी तिम्रो फेरि सुन्ने  
वेवारिस लास भएँ म  
कोही छैन मलाई आफ्नो भन्ने  
उपहार मेरो सिन्दुर तिमीलाई  
पराइ हातले दिनेछ  
सजियौ तिमी पोतेहरूले  
मेरो जीवनको माला छिनेछ
