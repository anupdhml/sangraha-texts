---
title: म पनि द्यौता मान्छु
author: बालकृष्ण सम
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AC%E0%A4%BE%E0%A4%B2%E0%A4%95%E0%A5%83%E0%A4%B7%E0%A5%8D%E0%A4%A3_%E0%A4%B8%E0%A4%AE
---

म पनि द्यौता मान्छु जोगी  
म पनि द्यौता भन्छु;  
तर तिम्रो र मेरो द्यौतामा  
आकाश र पृथ्वीको भिन्नता छ ।  
तिमी उसलाई आँखा चिम्लँदा  
अमूर्त चिन्तनको बादलामा देख्छौ  
म उसलाई आँखा उघार्दा  
प्रत्येक मानिसको प्रिय दर्शनमा देख्छु  
अवश्य मेरा तीन अरब द्यौतामा  
अस्पष्ट्ता छ, धमिलोपन छ विकार छ  
म त्यही हटाउन कविता लेख्छु  
अझ कविता दर्शन देऊ भन्छु  
देवत्व नै कवितालङ्कार मान्छु ।  
सत्यता भाव, शिवत्व ध्वनी  
भीनस को प्रतिमा जस्तै नङ्गो  
यथार्थ रससौन्दर्य ।
