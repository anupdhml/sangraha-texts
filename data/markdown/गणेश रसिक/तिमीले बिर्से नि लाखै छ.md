---
title: तिमीले बिर्से नि लाखै छ
author: गणेश रसिक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A4%A3%E0%A5%87%E0%A4%B6_%E0%A4%B0%E0%A4%B8%E0%A4%BF%E0%A4%95
---

तिमीले बिर्से नि लाखै छ  
तिमीले सम्झे नि लाखै छ  
जे हुनुथ्यो भइसक्यो  
दुखसुख चल्दैछ  
जीवनयात्रा हिंड्दै जाँदा दोबाटोमा हामी मिसियौं  
एउटै चाहना भए पनि चौबाटोमा हामी छुट्टियौं  
पराई सम्झे नि लाखै छ  
आफ्नो सम्झे नि लाखै छ  
जे बित्नु बितिसक्यो  
जसो तसो चल्दैछ  
आफ्नो बिगत सम्झेर मलाई आत्माग्लानि कति नै छैन  
जानी नजानी मैले जे गरेँ पश्चाताप पनि मलाई छैन  
सराप दिए नि लाखै छ  
माया गरे नि लाखै छ  
जति सहनु सहिसकें  
केही नदेऊ लाखै छ
