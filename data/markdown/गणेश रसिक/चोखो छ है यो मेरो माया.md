---
title: चोखो छ है यो मेरो माया
author: गणेश रसिक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A4%A3%E0%A5%87%E0%A4%B6_%E0%A4%B0%E0%A4%B8%E0%A4%BF%E0%A4%95
---

चोखो छ है यो मेरो माया  
राराको सङ्लो पानी जस्तै  
त्यस्तै-त्यस्तै-त्यस्तै तिम्रो आँखाको नानी जस्तै  
नसम्झिदेऊ तिमीले  
यो मेरो माया अधुरो छ,  
नसोचिदेऊ तिमीले  
यो कथाभित्र बिछोड छ  
आँसुले भिजेको गीत छ  
सम्हालिदेऊ तिमीले  
मैले गाएका गीतहरू  
मुटुमा सधैँ राख्नू है  
मैले दिएका प्रीतहरू  
तिमीलाई दिएका मुस्कानहरू
