---
title: कसैलाई पनि न कह बाबु
author: चेतन कार्की
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9A%E0%A5%87%E0%A4%A4%E0%A4%A8_%E0%A4%95%E0%A4%BE%E0%A4%B0%E0%A5%8D%E0%A4%95%E0%A5%80
---

ढुङ्गाझै साह्रोेे छातीमा हजुर, गीत पिरतीको  
ढोक्किन पुगी, टुक्राटुक्रा भई छरिएछ  
इमान बेची, ढाडिएका, मर्ुदाहरू माझ  
देशको गीत, गाउने ठूलो, भूल गरिएछ  
त्यसैले भन्थे, बूढा र पाका, बाबु मनको बह  
कसैलाई पनि, न कह बाबु कसैलाई न कह  
लेक र बेसी, वन र पाखा, भञ्ज्याङ् चौतारीमा  
हाट बजार, मेला र पात, पधेरी खेतबारीमा  
खोलेर सोर, जीवनका गीत, कतैनि रन्कदैनन्र्  
पर्व रोदीमा, खैजडी मुजुरा, मादल घन्कदैनन्  
बितेका दिनलाई, सम्झेर ल्याउदा, भरिई आउछन् गह  
कसैलाई पनि, न कह बाबु कसैलाई न कह  
ढुङ्गाका देउता, देवी बेचिए, भनेर पीर किन -  
हिमाली चेलीबेटी बेचिए, भनेर पीर किन -  
कुल्चाई सगरमाथाको शिर, गर्वले फुलाई छाती  
पैसाका लागि, आत्मा नै बेच्ने, नेपाली वीर जाति  
मिलाइ"दैछ रे, माछापुच्छ्र्रे नि, बेच्नलाई अब तह  
कसैलाई पनि, न कह बाबु कसैलाई न कह  
पूर्वमा रुदै, बग्दीछन् मेची, पश्चिममा महाकाली  
गण्डकी-कोसी, कर्णाली-भेरी, रगतको तर्पण हालीर्  
धर्धरी रुन्छन्, पवित्र तीर्थ, फोहरको नर्क पाली  
नक्साका नदी, झुकेर हो कि, पिउनु छ आसु खाली  
जल हैन मलका, कुण्ड बनेछन्, कञ्चन फटिक दह  
कसैलाई पनि, न कह बाबु कसैलाई न कह  
शान्ति-अहिंसाका अग्रदूत, बुद्धकी जन्मभूमि  
आतङ्ककारी, शोषकहरूकी, बनेर कर्मभूमि  
गुहार माग्छिन्, हाहाकार गर्दै, बर्बरी आ"सु झार्दै  
संसारकै मुटु, थर्काउने वीरहरूकी वीरभूमि  
कोखमा दात, बोकेर हिडछन् बोलीमा घोली मह  
कसैलाई पनि, न कह बाबु कसैलाई न कह  
वर्षा एक दिन गाई-जात्रा हुन्थ्यो, अब त वर्षरि  
नेपाली मात्रै, सक्दैनन् हास्न, अरू सब मरि-मरि  
हग्नेलाई भन्दा, देख्नेलाई लाज, सुगुर यी डोकाडोका  
हर्सर्ुछन् लादी, फुटुन्जेल भुडी, तैपनि सधैँ भोका  
भरष्ट पापी, यी धुन्धुकारी, खै कल्ले लाउने तह -  
कसैलाई पनि, न कह बाबु कसैलाई न कह  
समुद्र छैन, बेचिए नदी, डाडुमा के पो हाल्ने -  
विदेशी बन्दुक, मह"गा गोली, किन पो खेर फाल्ने -र्  
तर्नलाई छाला, खुकुरी कर्द, खियाले खाईसके  
सरापले खाली, यी मर्ने हैनन्, लाज पचाइसके  
विष हाले पनि, देशमारा झार, सप्रन्छन् लह-लह  
कसैलाई पनि, न कह बाबु, कसैलाई न कह
