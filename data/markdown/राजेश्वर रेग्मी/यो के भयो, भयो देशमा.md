---
title: यो के भयो, भयो देशमा
author: राजेश्वर रेग्मी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%9C%E0%A5%87%E0%A4%B6%E0%A5%8D%E0%A4%B5%E0%A4%B0_%E0%A4%B0%E0%A5%87%E0%A4%97%E0%A5%8D%E0%A4%AE%E0%A5%80
---

यो के भयो-- भयो देशमा, हरे शिव !  
हराउँछौ कि एक निमेषमा हरे शिव !  
कसैले केही बताउनै चाहँदैनन् !  
रहस्य छ पक्कै यसमा, हरे शिव !  
खेलहरु खेल्न सबै छोडी दिएर  
लागे 'चियर रेस'मा, हरे शिव !  
के देखेको आज यो हामीहरुले,  
किन आयौ यस्तो भेषमा, हरे शिव !  
भागे भने सबै जसो यहाँबाट,  
लुकिदिन्छु म त तिम्रो केशमा, हरे शिव !
