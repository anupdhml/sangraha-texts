---
title: तिमी भन्छौ माया अमर छ
author: श्रवण मुकारुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%B0%E0%A4%B5%E0%A4%A3_%E0%A4%AE%E0%A5%81%E0%A4%95%E0%A4%BE%E0%A4%B0%E0%A5%81%E0%A4%99
---

तिमी भन्छौ माया अमर छ  
यो त सधैँ रहिरहन्छ  
म त भन्छु-- माया स्प्न हो  
प्रहर--प्रहर बद्लिरहन्छ  
किन छुट्छ आफ्नै मुटु  
साँक्षी राखी ला'को माया  
किन टुट्छ-- बाचा बन्धन  
आगो छोई खा'को कसम  
तिमी भन्छौ माया आधार हो  
यसमै संसार अडिरहन्छ  
म त भन्छु-- माया स्वप्न हो  
प्रहर--प्रहर बद्लिरहन्छ  
समयको साथ मात्रै  
जीवन बाँच्छ सपनाले  
वसन्त त्यो कमजोरी हो  
पूmल हाँस्छ आफ्नै रङले  
तिमी भन्छौ माया ईश्वर हो  
यो त सबलाई पुज्य हुन्छ  
म त भन्छु-- माया स्वप्न हो  
प्रहर--प्रहर बद्लिरहन्छ ।
