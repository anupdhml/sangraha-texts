---
title: अभियुक्त हेल्थपोष्ट
author: श्रवण मुकारुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%B0%E0%A4%B5%E0%A4%A3_%E0%A4%AE%E0%A5%81%E0%A4%95%E0%A4%BE%E0%A4%B0%E0%A5%81%E0%A4%99
---

द्वन्द्वकालमा-  
शहर पसेका जमिनदार  
फर्किए गाउँ  
र गरे- जग्गादान  
अरब गएका युवाले  
खोले संस्था  
र पठाए- आर्थिक सहयोग  
ढुङ्गा, माटो, काठ, पानी  
जुटायो गाउँले  
गाउँलेले  
गरे- श्रमदान  
एनजीले  
हालिदियो- टिनको चम्किलो छाना  
कर्तव्यबोधले युरोपबाट  
फर्किए- डा. सूर्यनाथ  
गाउँको मायाले शहरबाट  
फर्किन्- सिस्टर चन्द्रकुमारी  
हार्नै नसकेर अनुरोध  
झाक्री ताराबहादुर  
भए- स्वास्थ्य सहायक  
स्कूल  
पिसि  
र प्रहरी चौकीसँगै  
उभियो- अभियुक्त हेल्थपोष्ट  
हर्षले  
रोए- बूढापाका  
उफ्रिए युवक-युवती  
नाचे- बालबालिका  
तर सदरमुकाममा  
क्रूद्ध भए- प्रजिअ  
अवाक् भए- गाविस सचिव  
उत्तेजित भए- पुराना ठेकेदार  
र, प्रमुख पार्टीका भ्रातृ सङ्गठन  
- के त्यो गाउँ अर्कै राज्य हो?  
- के त्यो गाउँलाई सरकार चाहिँदैन?  
केन्द्रमा-  
टेन्सन छ दुई सभासद्बीच  
किनकि-  
बनाउन बाँकी छ- संविधान  
व्याख्या गर्न बाँकी छ- समाजव
