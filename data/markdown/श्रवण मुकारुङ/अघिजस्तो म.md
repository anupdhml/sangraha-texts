---
title: अघिजस्तो म
author: श्रवण मुकारुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%B0%E0%A4%B5%E0%A4%A3_%E0%A4%AE%E0%A5%81%E0%A4%95%E0%A4%BE%E0%A4%B0%E0%A5%81%E0%A4%99
---

अघिजस्तो म--  
तिमीलाई मनै नपर्ने अब कहाँ छु र !  
जसरी--  
खन्यूको जराबीच लस्करै पस्छन् राता कमिलाहरू  
त्यसरी नै--  
मेरो मस्तिष्कको चेपबाट निस्केका करुण पुंसत्वहरू  
भागिहिँड्र्ने अर्थहरूले  
अलपत्रै छाडेर गएका शब्दका जिउँदा टुहुराझैँ  
तिम्रोृदयकोह छानोमुनि ओेत मागिरहेछन्  
अघिजस्तो म--  
अल्लारे/नागा/भङ्ज्याहा/बेरोजगार/व्यवस्थाविरोधी कहाँ छु र !  
जसरी--  
हरेक बिहान सूर्यझैँ उदाउँछ--इ्च्छा  
अन्तिम प्रहर कराउँछ-- चिभे चरो  
एकोहोरो बगिरहन्छ खोलो-- क्षणको  
म त्यस्तो भएको छु ।  
मलाई एकपल्ट हेर्न आयौ भने तिमी  
छक्क पछ्र्यौ  
मेरो अनुहारको रापमा तिम्रो आँखाको उज्यालो सल्किएर  
मैनबत्तीझैँ पिलपिल--पिलपिल पिलपिलाइरहेको हुनेछ  
   
गाढा रातजस्तो हाम्रो अतीतलाई  
पश्चातापका हाँगाहरूमा बुद्रुक--बुद्रुक उफ्रिहिँड्ने  
सपनाका किरणहरूले ठुँगेर  
रगताम्ये बनाएको हुछेछ  
अघिजस्तो म--  
तिमीलाई तिर्खै नमेटिने पानी कहाँ छु र !  
मेरो छातीबाट यौटा सम्भावनाको गोरेटो  
तिमीलाई मन पर्ने क्षितिजसम्म फैलिएको छ  
अग्लो पहाडको काँधमा टेकेर फेरि अर्को पहाडलाई कुल्चिनु  
फेरि अर्को पहाडलाई कुल्चिनु  
तिमी सक्छ्यौ अब ।  
यौटा ऐना--  
घरी खोपा, घरी ताक, घरी ओछ्यान  
यौटा पुस्तक--  
घरी सिरानी, घरी आलमारी, घरी दराज  
यौटा फूल--  
घरी गमला, घरी आम्खोरा, घरी केशराशी  
जहीँकहीँ राख्न सक्छ्यौ अब ।  
अघिजस्तो म--  
तिमीलाई दिक्कै लाग्ने कुनै बर्खे झरीजस्तो अब कहाँ छु र !  
जसरी-- छोड्छ लती अफिमको गहिरो लत  
फेर्छ आँसु आफ्ना पीरका थोत्रा लुगाहरू  
त्यसरी नै-- म तिमीलाई सुहाउने भइसकेँ  
एकदम सुहाउने ।
