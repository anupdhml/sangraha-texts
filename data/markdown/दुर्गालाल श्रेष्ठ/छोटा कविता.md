---
title: छोटा कविता
author: दुर्गालाल श्रेष्ठ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%81%E0%A4%B0%E0%A5%8D%E0%A4%97%E0%A4%BE%E0%A4%B2%E0%A4%BE%E0%A4%B2_%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0
---

प्रेम  
प्रेम फलाक्ने त्यो बबुरोले  
प्रेम गरोस् नै कसरी  
प्रेमैले छ त दैलो बन्द  
प्रेम पसोस् नै कसरी  
प्रेम, प्रेम हो, महल न मदिरा  
कविता पनि त्यो हैन  
प्रेम फगत् हो प्रेमै, जसको  
परिभाषा नै छैन ।  
भाषा  
देश मलाई य‚तो लाग्छ  
माटो मात्रै त्यो हैन  
देश मर्छ तब, माटोले जब  
आफ्नो भाषै बोल्दैन  
भाषा हावाझैं छ अदृश्य  
तर यो प्राणैको पनि प्राण  
छैन जहाँ यो प्राञ्जल हावा  
हो है त्यो सुनसान मशान ।  
नक्कली मान्छे  
यो पनि मान्छे, त्यो पनि मान्छे  
को मान्छे, को मान्छे  
ख्वै, म त देख्दिनँ, कोसँग दाँजू  
क‚तो छ भनूँ मान्छे  
जब मान्छे त्यो, त्यो नै नबनी  
खोज्यो अर्को बन्न  
तब मान्छेले मान्छेको नै  
लाग्यो खेदो खन्न ।
