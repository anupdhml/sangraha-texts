---
title: मनोद्वेगप्रवाह
author: मोतिराम भट्ट
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A5%8B%E0%A4%A4%E0%A4%BF%E0%A4%B0%E0%A4%BE%E0%A4%AE_%E0%A4%AD%E0%A4%9F%E0%A5%8D%E0%A4%9F
---

यसरि मकन तिम्ले बिर्सनू धन्य छाती ।  
अझ कति घोचूँ विघ्न निष्ठूर जाति ।।  
कउन अकल गर्नू लाग्छ हज्जार ठक्कर ।  
न त रहनु नजानू क्या पर्योर आज अक्कर ।।  
जति जति तिमि मेरो चित्त चोरेर लिन्छयौ ।  
ततितति अतिबाधा हुन्छ के प्यारि गर्छ्यौ  
किन कमल विहक्मा फूलि वंलाइ जानू ।  
किन फजिति भ्रमल् यस्तवर्ले छ खानू ।।  
यति यति तप गर्दा कत्ति लाग्दैन पत्ता ।  
अझ जति जति खोज्छू उत्तिभै यो विपत्ता  
यसरि दुखदियाको चित्त चोरी लियाको ।  
यति त सुन पियारी व्यर्थ तिम्‌ले गर्या को ।।  
ई दाह्रि छैन अब हेर जुँघा मसार्छू  
दार्हीर बनाइ पछिबाट जुँघा मसार्छु ।।  
खेत्छैन खेत भरि देख्दछु वारिपारि ।  
वारी म जाकि अब द्यौ तिमि बारिबारी ।।  
X x x  
कला छ सब अङ्गमा सुन प्रिये बडा रङ्गमा ।  
सखी लियर सङ्गमा जब हिडयौं तिमि जङ्गमा ।।  
कुरङ्गनयना भनी अरज गर्छु यै ढङ्गमा ।  
सुनीकन तरङ्गमा झलक देउ नौरङ्गमा ।।  
X x x  
भर्खर्की कटि केसरी सटकमा हिंड्दा अगाडी परिन् ।  
तड्क्याँ मो उछिन् भन्र जब ता भारी दया पो गरिन्  
साङ् भाचेर फरक्क फर्कि तिनीले एक पल्ट हेरी दंदा ।  
अम्रिभत्को रस तेस्बखत् मकनता पीरा र तीता भया  
X x x  
सुँघन सुँघन यस्को बास कस्तो मजाको ।  
रस झिकिकन यस्को क्यै नमानेर झर्को ।।  
तर कदर तिमील् कत्तिको चाखि गर्छौ ।  
भ्रमर तिमि म ता हू फूल यत्ती विचालयौ ।।  
X x x  
अबत घडि तिनेक्‌गो राति ह्यौं बात गर्दा ।  
मन पनि अति पग्ल्यो दर्दको फर्द हेर्दा ।।  
दुइ घडि निशिजाँदा प्यारि, कत्ती नतर्सी ।  
यत्ति त अब नबिर्सी भेट् गरे भोलि पर्सी ।।  
धेरै भो किन भेट् हुँदैन हुनता सैहातका गिर्दमा ।  
बस्छौपल्ट छ एक एक दिनमा हिंड्छौं दुवं गल्लीमा  
यो लेखीकन पुर्जि आज दिइयो हेरेर हाँस्ती भइन् ।  
क्यै उत्तर् नदियेर कम्मर विषे खाली घुसारी दिइन् ।।  
वय भने विस हा विष हैन त्यो ।  
कमल हो कि विनामुख ह्वैन त्यो ।।  
अमृतको पनि चाख् उडिगो ममा ।  
अब भने मत हेर्दिन चन्द्रमा ।।  
सुन सखी भ्रमरी कहिं देखियो ।  
रसुरभरी म उपर्अति लोभियो ।।  
कमलका छलले मुखमा बस्यो ।  
भ्रमरले मकनै बहुतै डस्यो ।।  
X x x  
बाला पहीरि सुनका किन आज वाला ।  
गाला पनी चहकिला गरिदिन्छ हाला ।  
काला भने अलि नभै अति साफ् छ छाला  
माला कतातिर गयो ननिको छ चाला ।।  
एक दिन् पानी पर्योि उधुम्‌सित जसै खोला र नाला बढे ।  
बिघ्नै तोड्सित बाग्मती पनि बढिन् पानी किनार्मा चढे ।  
भर्खर्की कटिकेशरीकनतहाँ सोध्याँ भइन् झैं बनी ।  
यो पानी तिमि सानि कसरी जंघार तर्छयौ भनी ।।  
शरिर पनि कनक्को रङ्ग झैं टल्कियाको ।  
मनकसि पनि मेरो जाँच्न खूप् पल्कियाको ।।  
अब किन सुन ताहाँ यो कसी राख्नु याहाँ ।  
सुनकन कसिलाउँ त्यो मिल्छ काहाँ ।।  
ऊ हेर ती त संगिनी बहुतै चलाक् छन् ।  
आज्कालका समयका बढिया कवि छन् ।।  
एकान्तमा मकन झट्ट समाइ लिन्छन् ।  
के के भनूँ मकन भन्नु न भन्नु भन्छन् ।।  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
