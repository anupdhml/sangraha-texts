---
title: तिम्रा रहरहरूमा
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

तिम्रा रहरहरूमा भिजाऊ मलाई  
केही आश देखाई रिझाऊ मलाई  
थुप्रै इच्छा बोकी लजाएकी झैँ  
केही बोल्न खोजी शर्माएकीझैँ  
सँधै तिर्सनामा कति देखूँ म  
लौ सामु आऊ सबै धक फुकाई  
यौवनका चाहना सुनाऊ मलाई  
वैँसका सबै उमङ्ग नै जलाई  
निश्वासलाई यसरी चलाई  
सँधै कल्पनामा कति लेखूँ म  
लौ आज रोकौँ उच्छवासलाई  
केही त अनुभव दिलाऊ मलाई
