---
title: सबथोक
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

सबै खोसिएको छ, ठगिएको छ, बेचिएकोछ,  
कालो मृत्युको कालै पखेटा फिँजिएको छ टाउकामाथि।  
सबैथोक खाइसकेको छ भोकले,  
तै पनि आँखाअगाडि पर कतै  
किन देखिँदैछ उज्यालो?  
   
बिहान हुने बित्तिक्कै  
शहरछेउको जङ्गल, सास फेर्छ चेरीको;  
चेरीको सुगन्धको।  
गर्मीको पारदर्शी गहिरो आकाशमा  
रातैपिच्छे नयाँनयाँ ताराहरू छरिन्छन्‌।  
   
एकदिन पक्कै हुनेछ कुनै चमत्कार  
अँध्यारो र भत्किएकाको बीचबाट,  
कुनै अज्ञात चमत्कार भएरै छाड्ने छ।  
किनभने,  
पर्खिरहेछौँ  
यसलाई हामी  
स-साना केटाकेटी छँदादेखि।
