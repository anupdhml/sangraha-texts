---
title: लाभा
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

ती कसरी मौन रहन सक्छन्,  
जसले शताब्दियौँ को प्रावाहमा डुवेर  
ल्याएका थिए शब्दलाई ?  
एउटा आगो पिएका थिए  
र उबाएका थिए शब्दलाई अँजुलीमा,  
जसको स्वर कसैसँग मागेर ल्याइएको हैन  
ती कसरी मौन रहन सक्छन् ?  
या दन्किरहेछन् अस्थीहरू तिनका शरीरभित्र  
र रगत पनि रातै छ आजसम्म ?  
हैन भने यी  
किन हिउँजस्तै चिसा र सेता भएका ?  
जसले आफ्नो मौनताले  
हामीलाई पिरोलिरहेका छन् ,  
हेरिरहेछन् तिनीहरू पनि  
सडकमा फिँजिँदै गरेको लाभा ।
