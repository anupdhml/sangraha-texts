---
title: मतिनाया ह्वःगु व स्वाँचा छफ्वः
author: ज्ञानेन्द्र शाक्य
genre: कविता
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

स्वाँ छफ्वः हे , जक दु जिके न्है  
दुने नुगःया दुने दुने ह्वःगु  
थःम्हं हे उगु मखना च्वँगु  
ह्वःगु जुया च्वन दुने दुने जिगु

ह्वःगु व दै धका ब्वनागु, न्यनागु  
दुमस्वया थः दुने, पत्यार मजुया  
ह्वय् ब्यात, पिब्वल व, पनेगु जीं गथे फै  
ह्वल गुम्हस्या लागि, गथे वं खनजुइ

नतमस्तक जी, लल्हानाच्वना  
मतिनाया ह्वःगु व स्वाँचा छफ्वः  
गथु गुजाम्ह जुइ, धाय् मसम्ह  
स्वाँया पलेसा काय्गु छु जुइ

लः ल्हाय्वं हे जाःथे जुया वल  
भर भर भर भय बिइक दासि  
अहो ! गुज्यागु थ्व धाय् हे मसःगु  
येति मतिनाया उलि मछि

(स्रोत : **रचनाकारको [ब्लग](http://gshakya-literature.blogspot.com)बाट सभार**)
