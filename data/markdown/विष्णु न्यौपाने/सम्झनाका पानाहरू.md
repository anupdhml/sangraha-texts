---
title: सम्झनाका पानाहरू
author: विष्णु न्यौपाने
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B7%E0%A5%8D%E0%A4%A3%E0%A5%81_%E0%A4%A8%E0%A5%8D%E0%A4%AF%E0%A5%8C%E0%A4%AA%E0%A4%BE%E0%A4%A8%E0%A5%87
---

तिमी फैलिएरै अझै मात खोज्यौ  
सबै रात खोज्यौ अझै प्रात खोज्यौ ।  
अँगालो भरेरै बगें लाज आफैं  
झरीझैं चुहेको थियो बैंस आफैंैं ।।  
(१)  
सधै कल्पनामा झुमी कुत्कुतिन्थें  
वितेका तिनै यादका मात चुम्थें ।  
म भाग्दा नभाग्दै लघाथ्र्यौ तिमीले  
म अड्दा अँगालो भरिन्थ्यौ तिमीले ।।  
(२)  
उघारेर पर्दा म च्याएँ छु भित्र  
परेली त झिम् झिम् बनायौ पवित्र ।  
चलेकै चलन् थ्यो परापूर्व देखि  
जवानी छचल्क्यो दुबै आत्म देखि ।।  
(३)  
कहानी बनेका तिनै मात सम्झी  
बिहानी बनिन्छन् सधैं रात ब्यूँझी ।  
अहो ! भाग्य भन्दै म बैराग्य हुन्छु  
उनै सम्झनाले गला फेरि धुन्छु ।।  
(४)  
दबेछन् नसामा अझै जोस नौला  
उनै रात नौला उनै छन् रुपौला ।  
बिहोसी बनेका जवानी तरङ्ग  
थपी राप खोज्छन् अझै अङ्ग अङ्ग ।।  
(५)
