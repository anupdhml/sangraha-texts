---
title: परदेशी
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

सात समुन्द्र पारि  
पोल्टोभरि भरि माया  
आँखाभरि भरि छायाँ  
रिदयभरि तस्बिर साँचेर  
छोटो समयमा  
लामो अतीत र बर्तमान बिर्साउन  
मुटुभरि जिबनसाथीको प्यार बोकेर  
पल पलको सम्झना साट्न  
सुटकेसभरि मायालुलाई उपहार बोकेर  
क्षत बिक्षत कल्पनामा डुबेर  
बादल माथि माथि भबनामासँगै उडेर  
सपरिवारको यादमा भाबबिहल्वल हुदै  
बर्षौ पचिको आस र प्यास मेटाउन  
इन्द्रेनीको हार उपहार बोकेर  
बिछोडमा ढल्पलिएको आस्था जगाउन  
कति आउँछ कति हराउँछ  
सिमानाको सुरक्षा गर्दा  
रोबट बनेर मेसिनसग खेल्नु पर्दा  
गोली र बारुदको सुरक्षा गर्दा  
अर्काको अधिकारमा कैदी भएर  
कोही हात हराएर साथ माग्न आँउछ  
कोही खुता हराएर बैसाखी माग्न आँउछ  
कोही ज्यान गुमाएर चिहान माग्न आउछ  
मस्त जवानीमा चुरा फुटाएर  
अतीत र बर्तमान सगाल्दै  
आउन चै आउछ पत्र फोन  
छोटो समयमा  
लामो अतीत र बर्तमान बिर्साउन
