---
title: तिमी आउँछौ भनेर
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

मुसु मुसु हाँसी दिन्य्थौ  
देउराली अनि चौतारीमा भेट्दा  
पहिलो भेटको मुस्कान  
अझै अमर छ  
सपनी अनि बिपनीले  
सोधिरहन्छ ...... खोजिरहन्छ ......  
पागल झै भए  
धेरै वर्ष तिमी नआउँदा  
स्वर्ग जस्तो मेरो बस्ती  
उराठ उराठ लाग्छ  
दिन दिन भरी सगै गएको गीत  
जन्म जन्मको प्रित झुटो झै भा छ  
सँगै जिउने सँगै मर्ने बाचा  
कथा झै भा छ  
कतै फर्की आउँछौ कि भन्ने आशमा  
बाटो भरि सप्तरङी फुल सजाएँ  
हामी लुकामारी खेल्ने चौतारीको वरिपरि  
आज लहलह साकुरा फुलेर पर्खिरहेछ  
म त्यही ओइलिएर झरेको फुल टिपेर माला गाँसिरहेछु  
तिम्रो आगमनले म भित्र ल्याएको हाँसो र खुशी  
अलि अलि गर्दै तिम्रो सुगन्धसँगै टाढिन थालेको छ  
दिनहरु तिमी हिड्ने सडक र गोरेटो हेरे रै बिते  
तिमीलाइ हृदय भरि तस्बिर कोरेर सजाएँ  
म सपनीमा कैयौ पल्ट झस्के तिमीलाई भेटेर  
रातहरु छट्पटिएर पीडामा परिणत भए  
हृदयको हरेक ढोका खुल्ला छ स्वागतको लागि  
धेरै पल्ट खुल्यो .........सम्झनाले ढुखेर  
तिम्रो यादले कति पोले कति आँसु बगे  
न त बिर्सिएर बिर्सिन सक्ने भएँ  
न सम्झिएर मनै बुझ्ने भयो  
सम्झनाले सताइरहन्छ ..... जलाइरहन्छ ..... !  
मिरमिरे देखि झपक्क साँझसम्म  
तिमी हिंड्ने बाटोहरुमा  
ओहोर दोहोर गरिरहन्छु  
धेरै वर्ष साकुरा फुले, झरे  
नयाँ पलाए फेरि फुले झरे  
ह्र्दय दुख्छ ह्जारौ पटक  
रक्ताम्य भएर फुटे, टुटे  
छताछुल्ल पोखिन्दा आफुले आफैलाई सम्हाले  
अस्ति तिमी जस्तै हु बहु चन्चल, लजालु देखे  
पातलो ओठ, तिलको कोठी, स्याउ जस्तो गाला  
हावाको झोक्कामा फर-फरिएको कालो लामो केस  
इन्द्रेनीको मुस्कान, गुलाबी मीठा ओठ  
आशा र बिस्वासमा कैयौ बर्ष आँखा बिच्छ्याएर पर्खे  
रातहरु पिडामा छट्पटिन्दै मडारिन्दा सम्झनमा बिते  
तिम्रो अनुपस्थितीले मेरो गन्तब्य टुक्रिन थालेको छ  
म सहाराबिहीन जिउदो लास झै जिएको छु  
मैले दिन अनि रात पर्खि बसे  
न रात भर एक झलक निन्द्रा नै आयो  
न तिमी नै आयौ  
अन्धकारको छ्ट्पटिले तडपाईरहयो........ जलाइरहयो  
खुशीले मुस्काएर बोलेको त्यो दिन  
पहिलो भेटमा उपहार गुलदानी दिएको त्यो पल  
हेरन सदा झै साकुरा फुले ओइलिएर झरे  
वर्षमा खहरेहरु पनि उर्लिए सुसाए केही पल  
नयाँ दुलही झै वारिपाखा पारिपाखा फुले झुले  
तिमी हिड्ने बाटोहरु सप्तरङी फुलले सजाई राखे  
जाने बेलामा जान्छु नभनी गयौ मलाई के थाहा?  
अचम्म मानेर हेर्यौ  
आँखा रसाएका थिए, मुटु ढुखे जस्तै  
यता उता हेरी अनकनाइरहयौ  
केही भुले की जस्तै गरेर  
त्यो दिन तिनीले माला छाडेको भए, पत्र कोरेको भए  
ऐनामा हेरेको भए, भित्ताभरि तस्बिर कोरेको भए  
अबस्य तिमी फर्किएर आउने थियौ  
तर केही छुटेन छ?  
एक्लै एकान्तमा बाटोभरी आउँछौ भनेर पर्खिरहे  
पागल झै छट्पटिन्दै  
आश्थाको दियो बालिरहे  
बर्षौ बर्ष म तिमीलाई पर्खिरहेछु  
बिश्वास अमर छ अझै  
दिन अनि रात सम्झिरह्न्छु  
याद अझै आलै छ  
सपनीमा बिउझाउछ्यौ कि भनी  
म ननिदाई -- ननिदाई पर्खिरहेछु  
कल्पनामा छल्किन्दै पोखिन्दा कति आँसु बगे  
मेरो गिन्दगी दिनप्रति दिन यसरी नै बितिरहेछ  
न तिमी नै.............. आयौ  
मुटुमा बाण लागे झै दुखिरहन्छ पोलिरहन्छ  
न तिमी नै आयौ न त सपनीमा बोलायौ  
तिम्रो सम्झनाले सताइ रहन्छ जलाइ रहन्छ  
तिमी आउँछ्यौ भनेर
