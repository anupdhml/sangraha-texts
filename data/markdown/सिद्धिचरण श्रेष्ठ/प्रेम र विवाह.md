---
title: प्रेम र विवाह
author: सिद्धिचरण श्रेष्ठ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%BF%E0%A4%A6%E0%A5%8D%E0%A4%A7%E0%A4%BF%E0%A4%9A%E0%A4%B0%E0%A4%A3_%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0
---

पौडिरहेको माछा जस्तै  
उडिरहेको चरा जस्तै,  
दौडिरहेको समय जस्तै  
उसले उसलाई देख्यो ।  
पानीसँग गई उसले भन्यो  
"त्यो माछालाई समात्छु;"  
आकाशसित गई जोड लगायो-  
त्यो चरालाई पक्रन्छु;  
महाकालसित गई बिन्ति चढायो  
समयलाई म रोक्छु ।  
हुन्न कसैले पनि भनेनन्,  
अनि ती दुवैको बिहे भयो ।
