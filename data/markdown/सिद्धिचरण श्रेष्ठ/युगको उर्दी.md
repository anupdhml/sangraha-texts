---
title: युगको उर्दी
author: सिद्धिचरण श्रेष्ठ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%BF%E0%A4%A6%E0%A5%8D%E0%A4%A7%E0%A4%BF%E0%A4%9A%E0%A4%B0%E0%A4%A3_%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0
---

संकट पर्दछ मान्छेलाई, ढुङ्गालाई के पर्छ !  
असिना आई फुलबारीकै फूलहरू पहिले झार्छ ।  
जसको छाती जति विशाल त्यति नै सङ्कट उसलाई  
गोली लाग्दछ बापूमा नै केही हुँदैन अरूलाई ।  
वडवानलले रोज्दछ सागर खोँच र खोला रोज्दैन,  
संकटले पनि भुसुनाहरूमा क्वै मीठो रस पाउन्न ।  
तरुणीजनले बालकहरूमा के रस पाउँदछन् साथी,  
संकटदेखि थिचिनेहरूमा संकटको मिल्छ र छाती?  
संकट भोगी मर्नेहरूकै नाममहा संकट खुल्छ  
प्रेमी जनको याद बुनेरै प्रेमिकाको जीवन चल्छ ।  
मानिस तैँले उठनै पर्छ, दु:ख संकट भोग्नै पर्छ  
युगको उर्दी माने पो ता मानिस यो मानिस बन्छ ।
