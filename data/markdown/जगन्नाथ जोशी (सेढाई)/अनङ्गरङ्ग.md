---
title: अनङ्गरङ्ग
author: जगन्नाथ जोशी (सेढाई)
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A4%97%E0%A4%A8%E0%A5%8D%E0%A4%A8%E0%A4%BE%E0%A4%A5_%E0%A4%9C%E0%A5%8B%E0%A4%B6%E0%A5%80_(%E0%A4%B8%E0%A5%87%E0%A4%A2%E0%A4%BE%E0%A4%88)
---

आयो वसन्त ऋतु चैत्र जसै त लाग्यो  
इत्यादि बाग बनलाइ विकास पार्यो ।  
आयेर कोइलि-चरा पनि बोल्न लाग्यो  
नारीषिषे रति बढाइ यही शुनायो ।।१।।  
हे सुन्दरी ! नगर रीस जहाँ त आई  
छाडेर रीस गर सेख जवान पाई ।  
फिर्दैन फेरि यहि जन्ममहाँ जवान  
ये बातलाइ मनमा तिमि सत्य मान ।।२।।  
आयो वसन्त ऋतु हेर विलास गर्न  
कम्मर् कसी गर विलास विरोध हर्न ।  
फुलीरहेछ फुल जङ्गलमा अनेक  
गम्कीरहेछ दिन रात सुगन्धले त ।।३।।  
जुन् फूलका रसमहाँ भ्रमरा भुलेका  
चूसेर फूलहरुलाइ झुलीरहेका ।  
बोल्यो यसोरि बनमा जब कोइलीले  
चेष्टा धरी मदनको बहुतै खुशीले ।।४।।  
जुन् बातले युवतिलाइ विमोह पार्ये  
तत्कालमै मदनले पनि वाण छाडयो ।  
सो वाणले सहिनशक्नु भई लडेका  
व्यामोह भै युवति-टोलि जहाँ रहेका ।।५।।  
भ्यामोहदेखि विउँजी ललनाहरुले  
माने वसन्त ऋतुलाइ बडो खुशीले ।  
अत्यन्त उत्सव गरेर वसन्तजीको  
फिर्दा भये गरि बयान उ केइलीको ।।६।।  
(\*सूक्तिसिन्धु (फेरि), जगदम्बा प्रकाशन, २०२४)
