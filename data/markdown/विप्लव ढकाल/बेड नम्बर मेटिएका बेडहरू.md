---
title: बेड नम्बर मेटिएका बेडहरू
author: विप्लव ढकाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%A2%E0%A4%95%E0%A4%BE%E0%A4%B2
---

मध्ययुगीन अन्धकारको एउटा विराट शून्यतालाई चिरेर  
यति अमूर्त लयमा--- को रुादै छ बाहिर ?  
'हुँ हुँ हाँ ! ... हुँ हुँ हाँ !!'  
'हुँ ... हुँ ... हाँ ! ... हुँ ... हुँ ... हाँ !!'  
कि कुनै शास्त्रीय सङ्गीतको द्रुतविलम्बित लय हो यो ?  
कि असङ्ख्य जङ्गली पशुहरुको अशुभ कोरस हो यो ?  
को रुादै छ बाहिर ?  
सायद बाहिर मान्छेहरु, कुक्कुरहरु र  
जङ्गली स्यालहरु  
एउटै लयमा रोइरहेका छन् !  
र भित्र तिमी यतिखेर  
आर्यघाटको कुनै चिसो चितामा  
कि कुनै सरकारी अस्पतालको  
बेड नम्बर मेटिएको बेडमा सुतेका छौ---  
देशबहादुर परियार !  
'हुँ हुँ हाँ ! ... हुँ ... हुँ ... हाँ !!'  
तिम्रो आवाज पनि बाहिर रोइरहेका  
मानिस र पशुहरुको जस्तै अनौठो छ !  
कि अब खोल आफ्ना आाखा  
र गाउामा हराएका कवि श्याम तमोटको  
जागृति गीत गाउादै गाउादै--- गाउा गाउाबाट फेरि उठ !  
कि अब खोल पृथ्वीका आाखा  
र ताराहरु हराएको आफ्नै आकाशको सिलिङमा हेर !  
तिम्रो आकाशको सिलिङमा एउटी मैच्याङ जस्तै माकुरी  
आवाजबिनाका गीतहरु गाउादै बुनिरहेकी छ गलौचा !  
भित्तामा हेर भित्तामा !  
मानबहादुर जस्तै माउसुली  
लुकीलुकी चोर आाखाले--- हेरिरहेको छ उसको सारी !  
माकुरीको मसिनु धागोमा झुन्डिएको छ एउटा मधुरो बत्ती !  
त्यही बत्तीबाट बुरबुर बुरबुर  
तिम्रो भुइामा झरिरहेको छ--- उज्यालोको अन्तिम धूलो !  
सिरकमा हेर सिरकमा !  
कलाकार किरण मानन्धरका अमूर्त तैलचित्रहरु जस्तै  
कटकटिएका छन्--- पीप र रगतका उत्तरआधुुनिक टाटाहरु !  
तिनै टाटाहरुबाट बनेको छ  
तिम्रो नयाँ देशको एउटा विखण्डित मानचित्र !  
देशबहादुर परियार !  
अगाडिको बेडमा हेर---  
निमोनियाले थलिएको गोर्की जस्तो एउटा बालक  
चिसा आाखाहरु खुलै छाडेर पर्खिरहेको छ आमालाई !  
आाखामा हेर आाखामा !  
ओखती किन्न गएकी आमा--- बाटामा उतै हराएपछि  
उसका आाखाहरुबाट पनि बुरबुर बुरबुर झरिरहेको छ  
तिम्रो छोराको पानीफोटो जस्तै  
ब्ल्याक एन्ड ह्वाइट सपनाको धूलो !  
दायाँपट्टिको बेडमा हेर---  
बाटुला आाखा र चुच्चो नाक भएको एउटा तागाधारी बाहुन  
रुमालमा पहेलो रगत बान्ता गरिरहेको छ !  
सायद ऊ कर्नालीको किनारैकिनार खसी बेच्न झरेको  
तिम्रै मीतबाबु हरिप्रसाद पन्त हुनुपर्छ !  
बायाँपट्टिको बेडमा हेर---  
चिम्सा आाखा र थेप्चो नाक भएको एउटा मतुवाली युवक  
हत्केलामा आफ्नै कलेजो राखेर चिरिरहेको छ !  
सायद ऊ तिम्रै दु:खको कविता लेख्न हिाडेको  
कुनै सुदूर किनाराको कवि--- देवान किरााती हुनुपर्छ !  
कालो वर्णको एउटा सिकुटे मधेसी  
सलाइनका बोतलहरुमा निधार ठोकेर रुादै छ अर्को बेडमा !  
नजिकै उसकी पगली औरत  
ओखतीका बिलहरुले पुछिरहेकी छ  
आफ्नो आासु !  
नियालेर हेर उसलाई---  
सायद ऊ तिम्रै बिग्रिएको रेडियो बनाउने  
मिस्त्री मगनीलाल थारु हुनुपर्छ !  
पर कुनाको अर्को बेडमा  
तातो झिरले दुवै आाखाहरु फुटाइएकी  
मदर टेरेसाजस्ती बूढी आइमाई  
'म बोक्सी होइना' भन्दै  
समयका कपालहरु लुछीलुछी रोइरहेकी छ निरन्तर !  
सायद ऊ आफ्नै छोराको मलमूत्र खुवाइएकी  
कल्लीकुमारी कि मरणीदेवी हुनुपर्छ !  
पछाडिपट्टिको आध्यारो बेडमा हेर !  
मगज बिग्रिएको आधुनिक कवि  
गोपालप्रसाद रिमालजस्तो एउटा अनाम विद्रोही  
घरी आफैंलाई, घरी सरकारलाई गाली गर्दै रोइरहेको छ !  
सायद ऊ कुनै भूमिगत पार्टीबाट निष्कासित  
कमरेड तुफान विक्रम केसी हुनुपर्छ !  
'हुँ ... हुँ ... हाँ ! ... हुँ हुँ हाँ !!'  
यो किनाराको आवाज हो कि मूलधारको आवाज हो ?  
यो तिम्रो समयको सक्कली आवाज हो  
कि मसानका खरानीहरु मिसिएको कृत्रिम आवाज हो ?  
आवाजै आवाजहरु पोखिएर बनेको  
यो जङ्गली कीराहरुको अनौठो कोरस के हो ?  
देशबहादुर परियार !  
समय हेर समय,  
यो भूतबङ्गालाको पर्खालभित्र कि पर्खालबाहिर बसेर  
यति क्लिष्ट र अमूर्त लयमा--- को को रुादै छन् यसरी ?  
बिरामी सुतेका बेडहरुमा मेटिएका छन् बेड नम्बरहरु !  
आवाजका असली पहिचानहरु--- हराएका छन् आवाजभित्रै !  
मध्ययुगीन अन्धकारको यो विराट शून्यतालाई चिरेर  
को को रुादै छन्--- यति अस्पष्ट, जटिल र अमूर्त लयमा ?  
पहिचानवादीहरु रुादै छन्  
कि पहिचान विरोधीहरु रुादै छन् ?  
कि दुवैथरी मिलेर--- लगाइरहेछन् एउटै नारा ??
