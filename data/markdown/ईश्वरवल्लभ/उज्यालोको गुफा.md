---
title: उज्यालोको गुफा
author: ईश्वरवल्लभ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%88%E0%A4%B6%E0%A5%8D%E0%A4%B5%E0%A4%B0%E0%A4%B5%E0%A4%B2%E0%A5%8D%E0%A4%B2%E0%A4%AD
---

प्रश्न पुरानो  
प्रश्न हिंड्ने बाटोको नै हो  
अनि पुग्ने बाटोको नै हो ।  
यद्यपि यात्रा प्रारम्भ भयो !  
तर अमीष्ट पुगिन्छ कि पुगिदैन  
पुगिंदैन कि भन्न आशङ्का पनि  
भन्ने त्रासको नै हो।  
आदिम अर्थ  
भयभीत हुनुको अर्थ। सधैं।  
अनि रुख र्सपको कथा  
शैतान र छलको कथा  
भ्रान्ति खाने कि नखाने भन्ने  
वर्जित फलको कथा।  
अज्ञात र अपरिचित कुनै  
कुनै अनिर्वचनीय गन्तव्य हो त्यो  
निर्लक्ष्य हुँदा पनि पुग्नै पर्ने  
सतत वाध्यता !  
गुफामा कि कुनै अँध्यारोमा  
प्रत्येक बिजुलीको गगनमा उठभव  
र चकमन्न उज्यालोको तीव्र आभास  
तिनको क्रुर प्रहारमा  
त्यसपछि प्रवेश गर्ने - उज्यालो  
सानो - सानो उज्यालो  
उज्यालो गुफा।
