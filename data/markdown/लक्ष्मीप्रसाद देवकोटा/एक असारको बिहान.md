---
title: एक असारको बिहान
author: लक्ष्मीप्रसाद देवकोटा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%A6%E0%A5%87%E0%A4%B5%E0%A4%95%E0%A5%8B%E0%A4%9F%E0%A4%BE
---

क.  
दिनकरको बीउ झन्डै उम्यो  
मिरिमिरि--माटो फारी, दृश्य  
बदली निशिभर गाइरहिथिन्  
प्रकृति, तिनले रोपिन्अवश्य !  
   
ख.  
हेर ! साईटु आउँछ कलिलो,  
लाल पत्ती ली दुई बादल !  
मानो लुँडेका बीज पलाउँदा  
हात ठटाउँदा खुशी बालकदल,  
जस्तो मेरो, पन्छी, पशुको,  
उफ्यो दिल दिल !  
ग.  
फुल्दछ, फुल्दछ ढकमक बन्दै  
रातो--पहेंलो  
यसका सुगन्ध मशीहा चोर्छन्  
सुँघिरहेछु  
गरिरहेछु चोर्ने मेलो !  
घ.  
यसको केशर पर्दछ चुली  
पन्छी चुम्छन्  
पर्वतमुनिले मन्त्र सुनीकन,  
यसको रहस्य,  
'भूर्भुव स्वः भूर्भुव स्वः'  
तिनका आँगमा  
बिरुवा उँग्छन्।  
ङ.  
यो रोप्ने को ? यो रोप्ने को ?  
जोडाजोडी ?  
कस्ती राम्री होलिन्तिनी औ  
कस्तो सुन्दर तिनको प्रेमी !  
कल्पिरहेछु ताना छोडी !  
भावहरुका उब्जिरहेछन् हरिया शस्य  
गाई एउटा मन्त्र, रहस्य !  
भूर्भुव स्वः भूर्भुव स्वः  
च.  
जप्छ दुभो पनि यही गायत्री  
सजल र सिरसिर,  
दिलले अवश्य !
