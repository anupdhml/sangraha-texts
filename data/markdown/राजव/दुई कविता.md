---
title: दुई कविता
author: राजव
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%9C%E0%A4%B5
---

कविसँग  
क्रुरताको बारेमा धेरै कुरा  
कविलाई थाहा छ  
कविसँग  
अरू सौन्दर्य छैन  
यातना, पीडा, दुत्कार, त्रासका  
भयानक रूपहरू कविले भोगेको छ  
कविसँग  
अरू सौन्दर्य छैन  
कविले विरोध गरेको छ  
प्रतिरोध गरेको छ  
कविसँग  
अरू सौन्दर्य छैन  
कविले दमन देखेको छ  
नजरबन्दमा उज्यालो कुरेको छ  
कविसँग  
अरू सौन्दर्य छैनध्र  
म जो पढ्छु  
---  
म तिमीलाई कलाका लागि हैन  
इमानका लागि पढ्छु कवि  
कलाका लागि पढ्नेहरू  
अरू नै पढुँन्  
म तिमीलाई पढ्छु कवि  
कलाका लागि पढ्न  
बजारमा थुप्रै आत्मलीन नामहरू छन्  
म आफ्नु भूमिलाई पढ्न  
तिमीलाई पढ्छु कवि  
न्यायको आवाज  
स्वतन्त्रताको चाह  
दुवै मेरा आदरणीय हुन्  
म नतम‚तक तिमीलाई पढ्छु कवि  
सुझाव छ महानहरू पढ्ने  
तर म तिमीलाई पढ्छु कवि
