---
title: मेरो सम्बोधनमा इन्द्र (इन्द्रकमल)
author: कृष्ण पाख्रिन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A5%83%E0%A4%B7%E0%A5%8D%E0%A4%A3_%E0%A4%AA%E0%A4%BE%E0%A4%96%E0%A5%8D%E0%A4%B0%E0%A4%BF%E0%A4%A8
---

१. तिमी फूल !  
--- गमलाभरी फुल्छौं  
हाँगाहरुमा झुन्डिनु मेरो आँखाको  
--- मायालु पत्रहरुको (पत्रदल)  
ओसारेर सिउरिन्छ भाइले  
--- फाइलिङ्ग फूलदानमा, फूलदानभरी  
लिली, सयपत्री, सुनाखरीसँगै  
--- कुम जोडेर खापै खाप÷खापै खाप  
२. माया हो बिझाउँछ  
--- रात लम्बिन्छ रे !  
सुगन्ध ओडेर आउनु सुटुक्क  
--- घर पछाडिबाट, अनि घुमौंला  
हो ! घुमौंला जुनेली सडकहरुमा  
परिवारहरुका कुराहरु गर्दै  
तिमी र म  
(फूल र मान्छे)  
कसरी कुरा गर्ने ?  
कसरी कुरा गर्ने ??  
यौटा अप्ठेरो परिस्थिति, झन अप्ठेरो भइदिन्छ ।  
जात नमिलेका हामी दुबै !  
जात नमिलेका हामी दुबै !!  
? आउँछ मेरो बा'को  
          अनि आमाको  
फुल्यौं, केही छैन (जिउनु हो)  
छामी राख मुटुहरुमा  
--- उत्तर ठीक पारेर माया  
माया (तिमी र म)बाँच्ने  
   जिन्दगी२  
३. मेरी फूल !  
कीरा लाग्छ संस्कारको  
--- यो धुम्म हुनु अनुहारमा  
आज देखेको तर्केर  
--- कसैको दौराको तुनामा, हात हातमा  
(उफ ! शंका फूललाई  
-- म -- लाई  
जीवनलाई -- जी -- वन -- लाई)  
जी  
व  
न  
उमेर नाप्छु !!  
शंकाले अस्तित्वलाई चिमोट्छ  
दुखिदिन्छु मासु स्नेहको  
-- त्यसैले --  
तिमी र म कहिल्यै नदुख्ने !  
कहिले नदुख्ने तिमी र म !!  
(फुली दियौं, फुल्छौ)  
४. अब नयाँ कमीज सिउँछु  
--- दुई खल्ती बनाएर, देब्रे खल्तीमा  
ढुंगा झिकेर फूल राख्छु तिमीलाई !  
स्वीकार छ ?  
--- फूल राख्छु तिमीलाई !!  
तिमी फूल !  
--- गमलाभरि फुल्छौं  
हाँगाहरुमा झुन्डिनु मेरो आँखाको ।
