---
title: लाली लठ्ठ लोलियो
author: वसन्त चौधरी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%B8%E0%A4%A8%E0%A5%8D%E0%A4%A4_%E0%A4%9A%E0%A5%8C%E0%A4%A7%E0%A4%B0%E0%A5%80
---

यौवन छचल्किन्छ  
मन मेरो सल्किन्छ  
तिमीलाई बाहुपाश लिन  
जीवन ससल्किन्छ  
तिम्रो धारिलो मुस्कान  
मुटुमा पहिरो जान्छ  
थाहा छैन यो माया  
कतिकति गहिरो जान्छ  
आजको दिन त तिमीले  
नाइ भन्नु हुँदैन  
आजैको एक दिन हो  
मन कहिल्यै रुँदैन  
तिम्रो मेरो मिलन  
क्षितिज-धर्ती झैँ नहोस्  
आज साथमा बसौँ  
पृथ्वी घुम्न रुकोस्  
आकाशको सब लाली  
आज तिम्रो अधरमा बस्यो  
लाली लठ्ठ लोलियो  
ओठले जादु गर्‍यो  
म स्वप्न छरिबसेँ  
तिमी आई सजाइदेऊ  
आज म तिमीलाई हेर्छु  
तिमी अलिक लजाइदेउ
