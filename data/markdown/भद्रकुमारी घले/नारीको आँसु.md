---
title: नारीको आँसु
author: भद्रकुमारी घले
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A4%A6%E0%A5%8D%E0%A4%B0%E0%A4%95%E0%A5%81%E0%A4%AE%E0%A4%BE%E0%A4%B0%E0%A5%80_%E0%A4%98%E0%A4%B2%E0%A5%87
---

आँसुमा तैंले हाँस्नु छ नारी  
दुःखमा तैंले बाँच्नु छ नारी  
जन्मदै छोरीलाई अपहेलित गरिने  
पक्षपात र पाखण्डीपनमा छोरी हुर्कने  
बडो कठिन छ छोरीले लडी बढ्ने  
छोरीको जन्म नै सहने र सहिरहने ।  
यस्तै प्रकारले हुर्की बाँच्छे नारी ।  
दाजुभाइको जूठोपुरोले पेट भर्ने  
घरभरिको काम कार्य छोरीले गर्ने  
आमाबाबुले नै भेदभाव र पक्षपात गर्ने  
छोरीको अधिकार जन्मस्थलमा नै हर्ने ।  
यस्तै प्रकारले विवाह गर्छे नारी ।  
प्रत्येक कदममा पराया धन हो भन्ने  
जति सक्छ शासन, शोषण जन्मघरमै गर्ने  
आमाबाबु नै प्रथम शत्रु छोरीको बन्ने  
कसरी नारी वर्ग विकसित भै बढ्ने ?  
यस्तै प्रकारले सहिरहन्छे नारी ।  
अपहेलित, पक्षपात प्रताडनाको मारमा  
जन्मदेखि मरणसम्म सहन्छे छोरी घरमा  
यस्तै स्थितिमा पनि मुस्कान ल्याई घरमा  
आमा बनी ममता चुसाउने नारीले तनमा ।  
यस्तै प्रकारले सेवा गर्छे नारी ।  
माइतीमा दाजुभाइको शासन  
विवाह भएपछि ससुराको शोषण  
लोग्नेले सम्झने वासनाकेा फेसन  
जन्मदेखि मरणसम्म छोरीलाई चुस्छन् ।  
यस्तै प्रकारले मर्छे नारी ।  
पुरुष शासित समाजले नारीलाई मिचेको  
माइतीको शासनले छोरीलाई थिचेको  
ससुरालीमा झन् बुहारी भई थिचिएकी  
लोग्नेको स्वास्नीझैं चित्तले डढेकी ।  
यस्तै प्रकारले भष्म हुन्छे नारी ।  
बैंसठ्ठी वर्षपछिको हिमपात  
बैंसठ्ठी वर्षपछि काठमाडौंमा हिमपात परेको छ  
हिरा मोति भएर राष्ट्रभरि झरेको छ ।
