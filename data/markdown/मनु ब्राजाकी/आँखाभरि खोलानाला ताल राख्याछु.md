---
title: आँखाभरि खोलानाला ताल राख्याछु
author: मनु ब्राजाकी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%A8%E0%A5%81_%E0%A4%AC%E0%A5%8D%E0%A4%B0%E0%A4%BE%E0%A4%9C%E0%A4%BE%E0%A4%95%E0%A5%80
---

आँखाभरि खोलानाला ताल राख्याछु  
हृदयमा समुद्रको छाल राख्याछु ।  
आँसु पुछ्न अब भने सजिलो भयो,  
गोजीभित्र उसैको रुमाल राख्याछु ।  
सुरक्षाका लागि तरबार बोकेछौ,  
मैले भने आफ्नो लागि ढाल राख्याछु ।  
तिमीलाई माया यति धेरै गरेछु,  
मैले आफ्नो नाम नै नेपाल राख्याछु ।  
फेरि पनि बिर्सिदिने हौ कि भनेर,  
मैले आपुनो नाम नै नेपाल राख्याछु ।  
एक्लो ठानी हेपौला कि भन्ने सम्झेर,  
मैले पनि 'मनु'को बगाल राख्याछु
