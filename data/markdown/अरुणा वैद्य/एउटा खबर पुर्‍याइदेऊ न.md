---
title: एउटा खबर पुर्‍याइदेऊ न
author: अरुणा वैद्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%85%E0%A4%B0%E0%A5%81%E0%A4%A3%E0%A4%BE_%E0%A4%B5%E0%A5%88%E0%A4%A6%E0%A5%8D%E0%A4%AF
---

ज्वारभाटा पहाडहरू कुद्दै थिए लाम लागेर  
म हेरिरहेको थिएँ, मौन आँखाले  
कानैमा कोही फुस्फुसायो, गार्न्धर्व बतासको झङ्कारसित  
फर्केर हेरेँ  
रातो डाँडा बोलिरहेको थियो -  
तल डबलीहरूमा सधैँ ताण्डव-नृत्य गर्नेहरूलाई  
आँगनहरूमा रात-विरात त्रासदीय दुन्दुभी बजाउनेहरूलाई  
एउटा खबर पुर्‍याइदेऊ न-  
म भीरभरिको अस्तित्व,  
एक्लो सौर्न्दर्य थामेर यो उजाड रुँगेको छु  
मात्र,  
फुल्नुको धर्म साँचेर  
फुल्नुको कर्म थेगेर  
सक्छन् भने उनीहरूले मेरो साथ दिनु भन ।  
साँँच्ची धर्म बिर्सर्ेे रहेछन् भने उनीहरूलेर्  
कर्म भुलेकै रहेछन् भने उनीहरूले  
संस्कारको कखरा पनि सिकाइदिनू ।  
कटु आरोपसितै पाइला छोड्दै जानेहरूलाई  
मुग्लानबाट पनि धारे हात लाउनेहरूलाई  
एउटा खबर पुर्‍याइदेऊ न-  
मेरो चिरिक्क छातीको सियो-धागो नबने पनि  
च्यातिएका सती-सपनाहरू चिर्न नसके पनि  
टुहुरा मुस्कानहरूमा लाली भर्न नसके पनि  
उनीहरूलाई कर्कश सुसेली नसुसेल्नू भन ।  
साँच्ची बाटो बिराएकै रहेछन् भने उनीहरूले  
आफ्नै माटोको पनि गजुर हुन्छ सम्झाइदिनू  
परिचय बिर्सर्ेेनि उनीहरूले आफ्नै,  
यो पहरेदारले चिनेकै हुन्छ  
संस्कारले मीठो जवाफमा ढोका  
खोलेकै हुन्छ,  
एउटा खबर पुर्‍याइदेऊ न ।
