---
title: कुवेला
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

झस्कीएर व्यूँझदा  
तानेर ओढें जीवनमोह  
सम्पुर्ण समाप्तिका केही  
विम्व प्रतिक  
ठिङग उभिएको उभियै  
आङ्खनै अगाडि आत्मसमर्पणमा  
उचालेर हात  
छाम्दा केही थिएन ।  
आकृति हो या चित्र हो  
या भोगेको या  
पुगेको सत्य  
कण कणबाट विनास चियाई रहँदा  
आमा गुमाउन लागेका वालकको  
मायाले मलाई सचेत गराएको हुनसक्छ ।  
त्यतिवेलै,  
थुप्रिएर बसेका फोहरहरु  
आवाज निकाल्दै  
निकासको साँघुरो प्वालबाट  
निर्वाध ओर्ली रहे ।  
किन किन कुवेलामा  
नहुने नहुने भयो झैं लागिरह्यो  
सम्झीरहें  
दृष्यहरु  
वस्तुहरु  
आकृतिमा अभिष्टहरु  
अनिष्टहरुको संकेत ।  
पछिपछि स्मृतिमा एउटा  
मानवीय मन  
प्रमुख पात्र भएर त्यहि उभिएको सम्झे  
हठात्  
मनभित्रका सम्पुर्ण गा"ठा फुकेर  
सजिलै डोरी वने ।  
कुवेलाको यो प्रकोपमा  
एउटा दरिलो आस्था छ  
जस्लाई दरो गरि समाउन सके  
आङ्खनै जीवनमोह ओढ्न सक्छु  
ओछ्याउन सक्छु  
कुवेलाका भीषण आँधीहरु  
क्षतिहरुमा टिकीरहन सक्छु  
भावी आधारलाई  
संभावनालाई  
दरोसँग टिकाइरहन सक्छु ।
