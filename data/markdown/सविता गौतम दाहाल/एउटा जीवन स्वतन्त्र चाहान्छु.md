---
title: एउटा जीवन स्वतन्त्र चाहान्छु
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

जीवनसँग वेरिएर जीवन  
वुढो रुखजस्तै भएको छ  
न यी लहरा काटेर फ्याक्न सक्छु  
न यी लहरा चूँडालेर हुरयाउन ।  
के गरुँ  
एकान्तको पीपल हुन सकिन  
एकान्तको वर हुन सकिन  
तपस्या वा समाधिमा लीन हुन सकिन  
धना जंगलभित्रको वूढो रुखजस्तै भएको छ जीवन ।  
जीवनसँग वेरिएर जीवन  
वूढो घरजस्तै भएको छ  
न यो घर फोड्न सक्छु  
न छेउछाउबाट केही हटाउन ।  
के गरुँ  
झ्यालबाट सल्लेरी वन  
वा गांैथलिको यात्रा  
वा हरियो खेत देखिने  
केही पलको हाँसो हाँस्न सकिन  
पुरानो शहरभित्रको वूढो घरजस्तै भएको छ जीवन ।  
जरा गाढिएको रुख  
पूरातन शैलीको नमूना घर  
आ-- आफ्नै स्वाभिमानी इतिहास  
गाउन लीन छन् ।  
के गरुँ  
न वूढो रुख चाहान्छु  
न वूढो घर  
केवल, एउटा जीवन स्वतन्त्र चाहान्छु ।
