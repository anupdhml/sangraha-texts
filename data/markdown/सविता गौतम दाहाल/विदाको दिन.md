---
title: विदाको दिन
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

पहिला पहिला हरेक विदा  
तिमी संझन्थे  
र भन्थे संझनामा छु  
तिमीसंग बोल्न मन लाग्थ्यो  
तिमी सुन्न मन हुन्थ्यो  
संगै घुम्ने वा वस्ने रहरले  
पागल बनाउंथ्यो ।  
बेवास्ताको चरम अनुभव छ मस'ग  
व्यस्तताको मीठो दर्द घोलेर पिएको छु  
प्रयासको अथाह नदी छरिएर सुक्यो  
बहुलाएर वाटा वाटा चांहि हिडिन  
कसैले थाहा नपाउने गरि  
मनको बाटामा कैयांै पटक  
पछारिएं , टाउको ठोकें  
बेहोस भएं, रगत पच्छे भएं  
चुपचाप चुपचाप ती सबै ओवाए ।  
अचेल,  
विदाको दिन  
संझिए ,सम्हालिन्छु , कुनै पत्राचार गर्दिन  
पागलपनको हदसम्म पुग्ने  
इन्धननै कतै निकै गहिरो पुरिदिएको छु  
सामान्य हुने यात्रामा  
सिर्जनासंगको प्रेम कम हुदोरहेछ  
तीब्रता घटेर  
हर पल शान्त शान्त भएको छु ।  
मनपर्ने उज्यालोको संगत नपाएपछि  
ज्ञानको एउटा प्रिय ज्योति आफूतिर नआएपछि  
अन्य थुप्रै उज्यालाले  
खोजेको थाहा पाए  
जीवनको प्रिय वाटोमा नभएपनि  
अरुको प्रिय छु  
विदाहरु अचेल  
पुस्तक र माया दिनेहरुस'ग वित्छ ।
