---
title: अन्तिम आकाश.
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

कहिल्यै ख्याल राखेनौ  
कुनै चौतारी पर्खिएनौं  
कुनै देउराली संझनाको वादल बनि वहेनौं  
केहि क्षण साथको आग्रह  
दिएर कारणको सुन्दर फूल  
सधैं सधैं अगि वढयौ ।  
एउटै गन्तव्य  
तय गर्नु पर्ने आयतन उही  
रुखहरु, नदीहरु, पहाडहरु, वाटाहरु उत्तिनै  
कहिले दाया किनारामा  
कहिले वायां  
संगै भएर, भएनौं साथसाथ ।  
एक्लै बस्दा आएर बसेनौ मेरो छेऊ  
तिम्रो छेउछाउ कहिल्यै खाली देखिन् ।  
त्यो थिएन ईष्याको पूmल  
लागेन संभावनाको कोपिला  
ऑशु , आशा र सपनाको त्रिवेणी पुगिने  
खोला सम्म भेटिन् ।  
एउटै दुरी  
तय गर्नुपर्ने आकाश उत्तिनै  
केहि अघि, केहि पछि  
एक्ला एक्लै  
गरेनौँ कुनै सल्लाह ।  
   
पोल्ने आगो ठानेऊ  
या मारिने वीष वुझेऊ  
या जमाउने हिऊँको ढिक्का ।  
मुटु आफै छेडियो  
विस्तारै कोषिकाहरु जन्मीए  
र आफै पुरियो ।  
उस्तै छ मेरो मुटु आजपनि  
कुनै फूर्सदमा ख्याल गरेर हेर्नु  
कुनै चौतारी पर्खिएर वस्नु ।  
संगै हिडौंला, बांकी बाटो  
संगै उडौंला, अन्तिम आकाश ।
