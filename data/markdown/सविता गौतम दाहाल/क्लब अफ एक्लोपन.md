---
title: क्लब अफ एक्लोपन
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

चुरोट पिउदिन  
मदिरा, वियर, वाइन केही लिदिन्  
खैनी, गुटका,रजनीगंधा खान्न  
तिमीे यी संग रमाएका वेला  
चुपचाप सामान्य वस्छु  
र वुझछु तिमी स्थीर हुन खोज्दै छौ ।  
तिमीलाई जस्तै मलाई तनाव हुदो हो  
के गरुँ , कसो गरुँ हुदो हो  
तिमी ठूलो साँझ  
खटपटी मेटाएर ,साथीहरुसँग जमेर घर फर्कन्छौ ।  
कुनै विदा हुनु हुदैन  
भेटघाट वा तासमा विन्दास रमाउछौं  
घरको कुनै धारा, वल्भ वा अन्य किनमेलसँग तिम्रो उति चिनजान छैन्  
चेक दिन्छौ र सोच्दछौ कर्तव्य सकियो ।  
कुनै साँझ एक्लै छु ,नियास्रो लाग्यो भनि सन्देश पठायो भने  
उत्तर आउँछ, "एक्लोपनको आनन्द लेऊ"  
कसरी ?  
म सोच्थे, घोत्लिन्थे  
कुरा गर्ने कोही थिएन  
काम सवै सकिसकेको हुन्थें  
सिरीयल दोहोराएर टी.वी.मा आइरहन्थ्यो ।  
सायद चाहदौ होलाउ  
विशिष्ट भेटघाटमा तिमी पिरहदा  
धुवाँको आकार नियाली रहँदा  
ठूला ठूला डील गरेर हात मिलाइरहँदा  
म इश्वर भक्ति गरुँ  
केही भजन वा आधुनिक गीत सुनुँ  
वा फिल्म हेर्दै निदाऊँ ।  
दशकौं भएछ,  
क्लब अफ एक्लोपन जान थालेको  
थाहै नपाइ त्यहाँ  
सबै मेरो निकै नजिक भइसकेछन  
एक्लो छदाँ अचेल रमाउछु ।  
हिजो मजस्तै,  
क्लब अफ एक्लोपनकी एउटी सदस्यले आत्महत्या गरीछन्  
प्रिय !  
म तर्सीएकी छु  
तिमीसंग अझै हाँस्न चाहान्छु  
पूरा पूरा वाँच्न चाहान्छु  
कृपया ,  
क्लव अफ एक्लोपनमा  
मेरो कार्डको यसपल्ट नवीकरण नगर है !
