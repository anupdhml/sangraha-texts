---
title: परदेशी
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

आफनो शहर, आफ्नो घर  
कति याद आउँदो होला  
हरेकपल्ट लाग्ने कुकरको सिटीले  
आमाको भान्सा कोठा पुरयाउदो होला  
छिमेकमा बज्ने साँझको पुजास्त्रोत्र र घण्टीले  
पूजा गरिवस्ने हजूरआमानेर पुरयाउँदो होला  
प्रसाद लिन अघि सर्ने गरेको हात हेर्दो होला  
परदेशी !  
हर घडी,यो अनंकन्टार कसरी झेल्दो होला !  
प्रियाको झझल्को  
धान खेतमा बहेको हावाले बनाएको हरीयो नदीमा  
कति पौडदो होला  
उनीलाइ छोएर हुइकिने वताससंगै  
कतिपल्ट मायालु आभाष  
कोशौ यात्रा गरेर आयो होला  
परदेशी !  
हर दिन, यो विरानोमा कति आफन्त खोज्दो होला !  
कहिले लामो, कहिले छोटो विदामा  
घरजादाँ एक्लोपनको कथा भावुक भएर  
सवैलाइ सुनाउँदो होला  
केही खुशी, केही विरहका पल बाड्दो होला  
सघैं घर फिर्ने दिन गन्दो होला  
परदेशी !  
यो विरानोमा कति आफन्त संझदो होला !
