---
title: सारङ्गीको धूनले
author: किरण खरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%BF%E0%A4%B0%E0%A4%A3_%E0%A4%96%E0%A4%B0%E0%A5%87%E0%A4%B2
---

सारङ्गीको धूनले, भन्छ मेरो मनले  
अब नाचिदेऊ छम छम छम  
तिम्रै सपनीले तिम्रै मोहनीले  
मलाई बाँध्यो नि झन झन झन  
भन्न लाज लाग्छ बोलिदे न फूल  
लुकाएका इच्छा खोलिदे न दिल  
ढुकढुकी सुन न मलाई चिन न  
ए मेरो हजुर!  
तिम्रो छेउ सधैँ निदाउन पाऊँ  
केही चाहिँदैन तिम्रै हुन पाऊँ  
मायालु चुनेको बरमाला उनेको  
ए बुझेँ हजुर!  
हरियाली सारा फिका जस्तो लाग्छ  
तिमी मेरो सिन्दुरटीका जस्तो लाग्छ  
छन्छनी यो चुरा बोल्दछ के कुरा  
ए बुझ हजुर!
