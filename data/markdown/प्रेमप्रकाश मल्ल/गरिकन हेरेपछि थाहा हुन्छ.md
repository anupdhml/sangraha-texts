---
title: गरिकन हेरेपछि थाहा हुन्छ
author: प्रेमप्रकाश मल्ल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A5%8D%E0%A4%B0%E0%A5%87%E0%A4%AE%E0%A4%AA%E0%A5%8D%E0%A4%B0%E0%A4%95%E0%A4%BE%E0%A4%B6_%E0%A4%AE%E0%A4%B2%E0%A5%8D%E0%A4%B2
---

गरिकन हेरेपछि थाहा हुन्छ, नगर्दासम्मन् के थाहा ?  
परिकन हेरेपछि थाहा हुन्छ, नपर्दासम्मन् के थाहा ?  
मरेर कोही फकर्रे आउँदैन तर, जिउँदै मरेका झैँ  
मरिकन हेरेपछि थाहा हुन्छ, नमर्दासम्मन् के थाहा ?  
पीडाहरूका कष्टहरूका ती अग्ला--अग्ला चुचुराहरू  
चढिकन हेरेपछि थाहा हुन्छ, नचढ्दासम्मन् के थाहा ?  
वेदनाहरूका यातनाहरूका गहिरा--गहिरा नदीहरू  
तरिकन हेरेपछि थाहा हुन्छ, नतर्दासम्मन् के थाहा ?  
जिन्दगीमा दु:खै दु:खका खजानाहरू ढुकुटीहरू  
भरिकन हेरेपछि थाहा हुन्छ, नभर्दासम्मन् के थाहा ?
