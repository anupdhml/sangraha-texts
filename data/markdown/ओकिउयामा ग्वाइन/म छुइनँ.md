---
title: म छुइनँ
author: ओकिउयामा ग्वाइन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%93%E0%A4%95%E0%A4%BF%E0%A4%89%E0%A4%AF%E0%A4%BE%E0%A4%AE%E0%A4%BE_%E0%A4%97%E0%A5%8D%E0%A4%B5%E0%A4%BE%E0%A4%87%E0%A4%A8
---

आज विजनमा विफल बसन्त  
भएछ अन्त  
व्यर्थै सौरभ-सिञ्‍चन गरेर,  
फक्रेन फूल भएन भ्रमर-गुञ्‍जन  
माउरीले भई मुखर गरेन मधु-वितरण  
गीतरागमा चढाउँदै रङ्ग  
गाएन विहङ्ग ।  
मौन आकाश निश्चल बतास  
भाराक्रान्त बिचरी पृथिवी  
अतिमनको मन-भारको थिचाइतल  
विफल वसन्त छोएर जीवन  
बिदाइ लिएर जाँदै छ दूर  
पोखाइरखेंर शेष अश्रूजल ।  
त्यसपछि तैपनि  
माथिको नीलिमा  
हुन्छ प्रभान्वित  
बस्छ एकचोटि निष्प्रभ प्रभा  
दुई सवि-शशी अति सन्तर्पण  
वारि वारि उदाई धीर  
चियाउँछ धरित्रीतल  
तरऽ म छुइनँ-म छु-इ-नँ- ।
