---
title: यात्रातृष्णा
author: ओकिउयामा ग्वाइन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%93%E0%A4%95%E0%A4%BF%E0%A4%89%E0%A4%AF%E0%A4%BE%E0%A4%AE%E0%A4%BE_%E0%A4%97%E0%A5%8D%E0%A4%B5%E0%A4%BE%E0%A4%87%E0%A4%A8
---

उडी हिंडी जान्छ-  
उडी हिंडी जान्छ --  
मेरो चौदिशाबाट  
विश्व प्राणमा  
गीतको तानमा  
उन्मुखरित भएको आनन्दराशि  
उन्मुक्त पवनमा ;  
मैले अहो त्यसैलाई  
हात पसारी पक्रन खोजेको  
पक्राउ परेको यो, पृथिवीको जीवनमा ।  
दिनका बेलामा-  
स्वच्छ आकाशका  
नीर रिक्त नौलो वारिधिमा  
अभू-मेषका  
शुभ्र पालका-तरणीमा  
तडित्प्रवाह  
बहँदै हिंडेका बहँदै हिंडेकामा  
हिंढ्छन् सङ्खयाहीन यात्रीदल  
जान्दिन कुन, ऐहिक तीर्गको  
-अन्वेषणमा ।  
त्यो दिन- ती नै यात्रीहरुले  
सात्रिबेला  
ताराका सभामा  
चियाउँदै तल  
मलाई देखाउँछन्  
अवज्ञा सह ;  
म बसेको थिएँ, ढल्केर  
अडेस लगाई धरामा  
तिनीतिर नै टकटक हेरेर  
सोच्दै गरेर,  
कहिले पो आउँछ, समय मेरो  
धराको श्रृङ्खला छुटाई  
बहँदै जाने सबैलाई नाघेर  
पालविना चेतनाको  
तडित्‌तरीमा !
