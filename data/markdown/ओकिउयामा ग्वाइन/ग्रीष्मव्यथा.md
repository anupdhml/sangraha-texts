---
title: ग्रीष्मव्यथा
author: ओकिउयामा ग्वाइन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%93%E0%A4%95%E0%A4%BF%E0%A4%89%E0%A4%AF%E0%A4%BE%E0%A4%AE%E0%A4%BE_%E0%A4%97%E0%A5%8D%E0%A4%B5%E0%A4%BE%E0%A4%87%E0%A4%A8
---

आज मध्याह्न  
खर-रौद्र तापले  
आम्रमञ्जरी  
सुकि ता हाले  
जुन फूल फुलेकमा थिए प्रभात  
फूल वितान  
ती पनि, ओइलिएर निहुरिरहे,  
आकार-प्रान्तर वन वनान्तरमा  
मात्र, रौद्र-प्रताप  
धरणीका अञ्चलमाथि छरिएर रहन्छ खालि  
मूर्छाहतको निरर्थक प्रलाप ;  
यी जून जीवनको जरामा  
यन्त्रणा उपक्रम  
खोज्ने कहाँ कसको हातमा  
रैछ यसको व्यथा उपशम !  
तर, जान्दछु,-  
आउँदी छ विभा निःशब्द चरणपात  
धरणीतल  
रौद्र विहीनता  
नीर-द पछाडि अश्रु-नीर-सिक्ता  
थिई यी जो बसेर  
फूलका व्यथाका गंभीर सन्तापमा  
व्यथा-निरामय लिएर ।
