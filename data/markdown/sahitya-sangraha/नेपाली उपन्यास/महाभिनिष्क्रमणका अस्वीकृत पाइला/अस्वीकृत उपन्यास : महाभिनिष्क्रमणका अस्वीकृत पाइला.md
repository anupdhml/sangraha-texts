---
title: अस्वीकृत उपन्यास / महाभिनिष्क्रमणका अस्वीकृत पाइला
author: महाभिनिष्क्रमणका अस्वीकृत पाइला
genre: उपन्यास
language: नेपाली
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%a8%e0%a5%87%e0%a4%aa%e0%a4%be%e0%a4%b2%e0%a5%80-%e0%a4%89%e0%a4%aa%e0%a4%a8%e0%a5%8d%e0%a4%af%e0%a4%be%e0%a4%b8/
---

**अध्याय**  
१. शुद्धोदन र मायादेवीको भेट  
२. स्वाभिमानी शाहसी शुद्धोदन  
३. शुद्धोदनको नेतृत्वकुशलता  
४. अक्रामक कोशलसैनिकलाई सद्वयवहार  
५. शुद्धोदनको बिहे र सन्तानेच्छा  
६. ब्राह्मणवर्चश्वको अवसान क्षत्रीयउत्कर्षबारे सम्बाद  
७. गणराज्यहरुमा स्त्रीजातिको सम्मानित स्थिति  
८. आर्यावर्तीय जातजातिको प्रकरण  
९. वौद्धिक अन्यौलको युग  
१०.  बौद्धिक निकासमा युगपुरुषको अवतरणको धारणा  
११. सन्तानोत्पादनको लागि प्रयास  
१२.  सन्तानप्राप्तिको लागि अन्यन्य प्रयाश  
१३. मायादेवीमा गर्भस्थापना  
१४. सन्तानको बारेमा भविष्यवाणी  
१५. सही सन्तानको लागि प्रयत्न  
१६. महारानीहरुको सत्संग प्रेम  
१७. मायादेवीलाई पुत्रप्राप्तिको चाहना र प्रजापतिलाई गर्भ सुख  
१८. प्रसबको लागि मायादेवीको माइति गमन  
१९. मायादेवीको पाश्र्व भाग चिरेर बच्चाको जन्म  
२०. असितमुनिको भविष्यवाणी  
२१. सिद्धार्थको न्वारन र मायादेवीको मृत्यु  
२२. सिद्धार्थको सह्यार र नन्दको जन्म  
२३. बालक सिद्धार्थमा कार्यसँग कारणको खोज गर्ने प्रवृत्ति  
२४. अनौपचारिक शिक्षा व्यवस्था  
२५. गहना लगाउने प्रथम उत्सव  
२६. शाक्य र कोलियगणको उत्पत्ति कथा र मूल्य विधानमा कौतुहलता  
२७. प्रथम ध्यान र जीवनसम्बद्ध प्रश्नमा चासोको शुरुवात  
२८. सामाजिक वर्गविभेदको प्रत्यक्षीकरण  
२९. दशैँ चाडको शुरुवात  
३०. उच्च शिक्षा एवं शस्त्रविद्या अध्ययन  
३१. साङ्ख्यबाहेक समस्त स्थापित विद्यालाई अविद्याको घोषणा  
३२. अलौकिक शस्त्रबारे सम्बाद  
३३. देवदत्तसँग प्रथम विभेद प्रशंग सारसभेदन र उपचार  
३४. मातासँग क्षत्रिय धर्मबारे विवाद  
३५. योगाभ्यास र जीवनसम्बद्ध गौण उत्तरको तृष्णा  
३६. महाबीरबारे अध्ययन  
३७. श्रीकृष्ण र भागवतधर्मको अध्ययन  
३८. सिद्धार्थको लागि कन्याचयन कार्यक्रम  
३९. यशोधराको बरचयनमा सिद्धार्थको करामत  
४०. कपिलवस्तुमा विवाहोत्सव र बासभखत्तियाप्रति प्रसेनजीतको आकर्षण  
४१. त्यो प्रथम मधुराित्र  
४२. प्रसेनजीत र बासभबखत्तियाको प्रणय  
४३. बासभखत्तिया प्रसेनजीतको बिहे  
४४. माइती सिद्धार्थ र यशोधराको चिन्ता  
४५. सिद्धार्थको संस्थागरमा सदस्यता  
४६. वैरागी सिद्धार्थ मायाको पाशोमा  
४७. कोसलकन्याको बिहेमा निम्तो र कोसेली विवाद  
४८. कोसलदरबारमा िहंस्रक यज्ञबारे पौष्करसातिको शास्त्रार्थ  
४९. प्रसेनजीतको राज्यभिशेष र राज्यविस्तारको तयारी  
५०. प्रसेनजीतपुत्रको उग्रस्वभावमा सिद्धार्थको साम्यिकरण  
५१. युद्धको विजयमा हर्षोल्लास र सिद्धार्थको असंलग्नता  
५२. कोशलदरबारमा शाक्यगणको इज्जत र सम्मान  
५३. यशोधराको गर्भ रहेको खुशीयाली र सिद्धार्थको वैराग  
५४. यौनलिप्साप्रति वैराग र नयाँ जागरण  
५५. वास्तविक धरातलको अध्ययन- बुढ्यौलीको साक्षात्कार  
५६. वास्तविक धरातलको अध्ययन- व्याधीसँग साक्षात्कार  
५७. वास्तविक धरातलको अध्ययन- मृत्यसँग साक्षात्कार  
५८. यशाधराको रुष्टता  
५९. नयाँ तालको उद्विकास र सहमतिको श्रृंखला  
६०. तृष्णा र दुःखबारे सम्बाद  
६१. संन्यासको सौम्यताप्रति आकर्षण  
६२. युग नै परिवर्तनको प्रसव वेदनामा  
६३. सिद्धार्थलाई पुत्रप्राप्ति र अनाशक्तिको ज्वर  
६४. वैराग्यको ज्वर र अर्धांगिनीको सहमित  
६५. निर्गन्थी चतुर्यामसम्बरप्रति चाख  
६६. युद्धको लागि फरक मत र शान्ति प्रस्ताव  
६७. अन्तरंगीहरुका भावी नीति  
६८. बहुमतको युद्धको निर्णय नमान्दा संन्यासको आवरणमा देशनिष्काशन  
६९. अर्धांगिनीद्वारा संन्यासको स्वीकृति  
७०. संन्यास रोक्न गणिकाहरुको प्रयोग  
७१. महाभिनष्क्रमणका अस्वीकृत पाइला  
७२. औपचारिक संन्यास ग्रहणको तयारी  
७३. गुरुआश्रममा प्रब्राज्य\*  
७४. विछोडको वियोग  
७५. संन्यासपछिको पहिलो बास, ७६. पाप धुने गङ्गास्तुतिप्रति व्यंग्य  
७६. पाप धुने गङ्गास्तुतिप्रति व्यंग्य  
७७. संसारभरीका गंगाप्रति नयाँ हिसाबको स्तुतिगान  
७८. राजगगृह नगरमा प्रवेश  
७९. मगधसम्राटसँग संवाद  
८०. पाचभद्रीयसँग भेट र संन्यासबाट विचलित गर्न मारको प्रयत्न  
८१. कृच्छ तपस्याको अध्ययन  
८२. आलार कालमकोमा योगसाधना  
८३. रामपुत्रकोमा योगाभ्यास  
८४. समस्त वैदिक वाङ्मयप्रति अस्वीकृित  
८५. उरुबेलमा कठोर तपश्चर्या  
८६. पाचभद्रीयसँग पुनः भेट र संयुक्त तपश्चर्या  
८७. दुश्कर तपश्चर्याकॊ त्याग  
८८. पतित भएको आशंकामा पाचभद्रयद्वारा त्याग  
८९. पूर्णिमाको उन्मादमा खीरग्रहणको थप प्रभाव  
९०. मार दमन  
९१. बोधि प्राप्ति  
९२. बोधिसत्वबाट बुद्धत्व प्राप्तिको स्वीकारोक्ति  
९३. वमुत्ति सुख र प्रतीत्य समुत्पादको स्थापना  
९४. ज्ञान संयोजन तथा उद्घोष  
भूमिका १ : अस्वीकृत विचार सिद्धार्थ गौतम र प्रस्तुत उपन्यास  -- कृष्णचन्द्रिसंह प्रधान  
भूमिका २ : प्रस्तुत उपन्यासको विवेचना   -- केदार शाक्य  
भूमिका ३ : हार्दिक बधाई   -- राधेश्याम भट्टराई  
भूमिका ४ : दुई शब्द   -- घनश्याम राजकर्णिकार  
भूमिका ५ : भन्दा भन्नुपर्ने कुरा    -- डा. कविताराम श्रेष्ठ  
सन्दर्भ सामग्री

**१. शुद्धोदन र मायादेवीको भेट**

हे पाठकगण ! लुम्बिनी वनमा शाक्यगणका गणराजा शुद्धोदन र उनका चारजना भाइहरु माइँलो शुक्लोदन, साइँलो शाक्योदन, काइँलो धौतोदन र कान्छो अमितोदन शिकार खेल्न आएका थिए ।\*

\*शुद्धोदनका भाइहरूमध्ये को जेठो को कान्छो भत्रेबारेमा धेरै विवाद छन् । यसमा मज्भिमनिकायको अट्ठकथालाई आधार मानिएको छ .

शुद्धोदन एउटा बाह्रसिङा जरायोलाई खेद्दै आइरहेथे । उनका चारजना भाइहरु पनि त्यसै जरायोलाई वरिपरिबाट हर्काउँदै दाजु शुद्धोदनतर्फ धपाउँदै थिए । सिङका हाँगाबिँघा बेस्सरी फिजिएका जरायोलाई द्रुतगतिमा भाग्न गाह्रो परिरहेको थियो । लतालतिकामा सिङ अल्झिएर उसको गतिमा बारम्बार अवरोध आइरहेथ्यो ।

शुद्धोदनलाई पनि यो पिछा गराइ त्यत्ति सजिलो थिएन । उनी घोडामाथि धनुष तानेर अघि बढिरहथे । लतालतिकाहरुले उनलाई पनि बारम्बार दिक्कति दिइरहेथे । कहिले शिरमाथि बज्रने र कहिले धनुषलाई नै अल्झाउने त्यसमा पनि ठूलो शरीरको घोडालाई झाडीहरु माझ दौडाउन त्यत्ति सजिलो भइरहकेा थिएन । वरिपरिबाट घोडामै त्यस जरायोलाई छेक्दै आउने उनका चारजना भाइहरु पनि त्यस्तै अवरोधका कारणले केही पछाडि परिरहेका थिए ।

छेकारोमा परेको जरायो निक्कै आत्तिएको थियो । तथापि त्यो शिकारीहरुलाई पछाडि छोड्न सफल भइरहेथ्यो । छेकारो नपरेकेा एउटा दिशामा त्यो बेपत्ता दौडिरहेथ्यो । शुद्धोदन झन्झन् पछाडि पर्दै थिए । तर केही दुरीमा जरायो एकाएक रोक्कियो । पाँचै भाइहरुलाई जरायो किन रोकियो थाहा हुन सकेन । त्यसले अर्को दिशा लिन लाग्यो । तर त्यतैबाट काइँलो धौतोदन घोडा बड्काएर आइरहेथे । जरायो त्यता पनि जान सकेन । अर्को दिशामा माइँलो शुक्लोदन घोडा बड्काएर आइरहेथे । त्यता पनि त्यो जान सकेन । त्यो अर्कोतिर मोडियो । त्यतैबाट साइँलो शाक्योदन र कान्छो अमितोदन पनि घोडा बड्काएर आउँदै थिए । जरायो तसर्िएर कहिले यता त कहिले उता दौडन लाग्यो । यसै क्रममा शुद्धोदन नजिकै आइपुगिहाले । जरायोलाई उही पहिलेकै अवरोधलाई नाघेर जानुपर्ने स्थिति भयो । त्यसले उचाइबाट नाघ्न हावामा के पाँचहातमाथि उपि्रुएको मात्र थियो शुद्धोदनले दौडदो घोडाबाटै बाण छोडिदिए । हावामै त्यसको छाती बाणले विदीर्ण भयो । भ्वाक्क झाडीपारि त्यो खस्यो । जरायो खसेको ठाउँमा के भयो केही देखिएन तर एक्काशी मानवकन्याहरुको त्रासदीपूर्ण चित्कारले वन थर्कियो । शुद्धोदनलगायत पाँचै भाइहरु केही दुर्घटना पो भयो कि भनी त्रस्त भए ।@साहित्य सङ्ग्रहालय डट कम

त्यहाँ सबभन्दा पहिले शुद्धोदन पुगे । आठदश जना तरुण किशोरीहरु वनभात खान आएका रहेछन् । तिनीहरु आत्तिएर रोइरहेथे । एकजना सबैभन्दा सुन्दरी देखिने षोडषीले अरुलाई नआत्तिन सान्त्वना दिइरहेकी थिइन् । केही दुर्घटना नभएको स्थितिलाई बुझेपछि शुद्धोदन ढुक्क भए । ती सुन्दरी कन्याको धैर्यतालाई देख्दा उनी आकर्षित नभइरहन सकेनन् ।

हे पाठकगण ! शुद्धोदनको उमेर २७ वर्ष पुगिसकेथ्यो । कामहरुको व्यस्तताले गर्दा उनलाई यसरी कुनै पनि कन्यालाई ध्यान दिने होस कहिल्यै भएन । त्यसैले कन्याहरुमा उनले त्यत्ति ध्यान कहिल्यै दिएका थिएनन् । यत्तिसम्म पनि कन्या राम्री र धैर्यवान हुन्छन् भन्ने ज्ञान उनलाई मानौँ पहिलोपल्ट भयो । ऊनी निक्कै आकर्षित भए तिनीतिर । उनले घोडा बिस्तारै उतै लगे । ती धैर्यवान कन्याले सामान्य अभिवादन गर्दै दृढतापूर्वक सम्बोधन गरिन्- ूमहोदय ! तपाईं जो हुनुहुन्छ आफ्ना शिकार लिएर बाटो लागिहाल्नोस् । मेरा संगिनीहरु यस परिस्थितिबाट त्रस्त छन् ।ू

शुद्धोदनले नम्रभावमा खेद प्रकट गरे- ूतपाईंहरुको मनोराजनमा बाधा पुगेकोमा मलाई खेद छ । माफी चाहान्छु ।ू

त्यसै बखतमा एकएक गर्दै अरु भाइहरु पनि आइपुगे । सबैभन्दा कान्छोभाइ घोडाबाट बुद्रक्क फाल हानेर छटपटाइरहेको जरायोलाई तान्दै बोले- ूआहा ! क्या मोटो ! क्या ठूलो !ू

काइँलो पनि तल झरे र त्यसलाई तान्न सघाउन लागे । छटपटाइरहेको जरायोलाई तान्न निक्कै गाह्रो पर् यो र कान्छो अमितोदनले कम्मरबाट थुत्त खुकुरी झिकेर जरायोको घाँटी रेटिदिए । जरायो केहीबेर बेस्सरी छट्पटायो । केही केटीहरुले यो हेर्न नसकी चिच्याउँदै आँखा छोपे । अमितोदनले हँस्यौलीमै कुरा काटिहाले -- ूतब त केटीहरु ! मुटु कहाँ ठूलो हुन्छ र यत्ति सानो हुन्छ ।ू

उनले मुटुको आकार हातले अड्कलेर देखाए । त्यो दृढ स्वभावकी तरुणीले उमाथि एकपल्ट छड्के आँखाले तरिन् र यस्तालाई के मुखलाग्नु भन्ने भावसाथ अर्कोतिर फर्किइन् । अर्की सबैभन्दा चतुर देखिने एउटी युवतीले भने खप्नै नसकी तुरुन्तै ओँठे जवाफ दिइन्- ूअर्काले ढालेको जरायोलाई काटेर के ठूलो पल्टन्छौ लाज छैन हेर्दा ओँठ निचोरेमा दूध आउँछ जस्तो छ कत्रो मुख चलाउन सकेको ू

कान्छोको उमेर यसबखत १५ वर्षमात्र पुगेको थियो । उनमा किशोरजन्य चाचलता अझै हटेको थिएन । उनले प्वाक्क फेरि पनि बोले- ूके अर्का भन्छौ आफ्नै दाइले ढालेका हुन् । के सोचेकी छौ ू

शुद्धोदन स्थिति सम्हाल्ने हिसाबमा बोले- ूमाफ गर्नुहोला । ऊ सानै छ । त्यसमाथि यो कार्यमा म एक्लैको पुरुषार्थ थिएन । यी मेरा भाइहरुले खेदेर कुना नपारेको भए कहाँ यसलाई यसरी मार्न सकिन्थ्यो ू

माइँलो- ूहामी शाक्यहरुमा त्यसै पनि तेरोमेरोको विवाद हुन्न । त्यसमाथि हामी एकै परिवारका हौँ ।ू

साइँलो- ूउहाँ हाम्रा जेठादाइ शुद्धोदन ।ू

काइँलो- ूभर्खरै हाम्रा गणका राजा छानिनु भएको छ । ू\*\*

\*\* "बज्जी, मल्ल या शाक्य आदि के सबन्ध मे जो जानकारी त्रिपिटकग्रन्थों मे मिलती है, उससे प्रतीत होता है कि इन राज्यों मे गावों के नेताओं को राजा कहता था । ये सब इकट्ठे होकर अपने मे से किसी एक को अध्यक्ष के रूप मे चुन लेते थे ।" --भगवान् बुद्ध , (पृ. ५०) ।  
साथसाथ भद्दीय और दण्डपाणी को भि शाक्योंका राजा कहा गया जिस से यही अर्थ निकलता है कि शाक्योँ के प्रजातन्त्र की गण संस्था (सिनेट या पार्लियामेन्ट) के सदस्योँको लिच्छविगण की भाँति राजा कहा जाता था ।" ---बौद्ध दर्शन  (पृ. १७\_ .

कान्छो- ूछिट्टै महाराजा नै छानिनु हुनेछ ।ू

तरुणीहरुका आँखामा एकाएक अर्कै रङ फेरिए । दृढ स्वभावकी सुन्दरीले शुद्धोदनलाई एकाएक हेरिन् । त्यहाँ चारआँखा भए । तिनलाई केही लज्जाको अनुभूति भयो । तिनले घोसेमुन्टो लगाइन् । अर्की ओँठेजवाफ फर्काउने कन्याको हाल पनि त्यस्तै भयो । तिनी पनि अवाक घोसेमुन्टो लगाउन लागिन् ।

हे पाठकगण ! त्यो बेला थियो इशापूर्व छैठौँ शताब्दितिरको । त्यसबेला हिमालयको दक्षिण र पावा कुशीनगर भन्ने जनपदबाट उत्तरतिर पूर्वमा रोहिणीनदी र पश्चिममा राप्तीनदीबीच कपिलवस्तु भन्ने शाक्यहरुको गणराज्य थियो । ती गणराज्यका सबै गणहरुका सरदारलाई राजा भनिन्थ्यो जो गणहरुबाटै लोकतान्त्रिक ढङ्गमा छानिएका हुन्थे । पछि उनै राजाहरुमध्ये एकजनालाई गणले प्रमुख राजाको रुपमा छानेर महाराजा बनाउथे । उबेला यस्तेा गणराज्य आर्यावर्तमा कपिलवस्तुका शाक्य गणराज्यमात्र थिएन । यस बाहेक शाक्यहरुकै छिमेकी रामगढमा कोलियहरुको समेत गणराज्य थियो र साथै बृज्जीमा ज्ञात्रिक तथा लिच्छवि मथुरामा शूरसेन र पावा तथा कुशीनरामा मल्ल सम्सुमारगिरीमा भर्ग पिप्पलिवनमा मौर्य अल्लाकप्पामा बुली केसपुत्तामा कलाम आदिका पनि गणराज्यहरु थिए । यी सबै गणराज्यहरुमा कपिलवस्तुकै जस्तो गणद्वारा छानिएर जोकोही सक्षम व्यक्ति राजा वा महाराजा बन्न सक्दथे ।

शुद्धोदनका पुर्खा कुनै राजखान्दान वा कुलिन् वा धनी वर्गका थिएनन् । उनका बाजे जयसेन र पिता सिँहहनु सामान्य खेतीकिसानी गर्दथे । उनकी माता कच्चाना पनि छिमेकी कोलियगणका एउटी सामान्य कन्या थिइन् । शुद्धोदनको पराक्रम तथा सामथ्र्यवान भाइहरुका साथले समस्त परिवारका खेतीकिसानी निक्कै फस्टाएका थिए । शुद्धोदनकै प्रख्यातिका कारणले उनका जेठी बहिनीको बिहे कोलियराजा सुप्पबुद्धसँग भएको थियो । कान्छी बहिनी प्रतिमाको भने कपिलवस्तुमै सामान्य शाक्यसँग भएको थियो ।

अहिले भेटिएका यी कन्याहरु थिए कोलिय । देवदहबाट वनभात खान आएका । यिनीहरुका गणमा शुद्धोदन एउटा महानायकको रुपमा चिनिन्थे । एक्काशी उनैका सामू त्यसरी साक्षत्कार हुनपर्दा सबै कोलियकन्याहरु हतप्रभ भए । कोही कसैको मुखबाट एकै शब्द निस्किएनन् ।

कान्छोभाइ अमितोदनले तरुणीहरुतिर सम्बोधन गर्दै घोँचिहाले- ूके हो मुखमा बुझो नै लागेको हो ?ू

एउटी कन्या अघि सरिन्- ूहे गणराजन् ! हामी तपाईंहरुकै कुटुम्ब कोलियगणका कन्याहरु हौँ । यहाँ हामी वनबिहार गर्न आएका हौँ । कस्तो मिठो काकताली पर्न गयो हजूरसँग विवाद गर्ने यी कन्याहरु पिता अाजन र माता सुलक्षणाका पुत्रीहरु कान्छी मायादेवी र जेठी प्रजापति गौतमी हुन् जससँग हजूरको बिहे हुने प्रस्ताव अगाडि बढिरहेको छ । हजूरहरु त हाम्रा आफ्नै कुटुम्ब हुनुहुन्छ ।ू

ती कन्याले अगाडि सरेर शुद्धोदनलगायत सबैलाई एकसाथ अभिवादन गरिन् । त्यसपछि प्रजापति गौतमी र मायादेवीले पनि केही लज्जित भावसाथ सोहीरुपमा सबै भाइहरुलाई अभिवादन गरे । बाँकी कन्याहरु कोही जुवाइँसाहेब अनि कोही भेनाज्यू भन्दै हर्षित हाँसोसाथ अभिवादन गर्न अगाडि परे । सही परिचय पाएपछि शुद्धोदनका भाइहरु पनि कन्याहरुप्रति नम्र हुनपुगे । सबैले आदरसाथ ती कन्याहरुसँग अभिवादन आदानप्रदान गरे । सबैमा गम्भीरता छायो ।

कान्छो अमितोदन अगाडि सर्दै बोले- ूअनि सालगोलमा के बोल्नु भाको त अाजनपुत्रीहरुमा जेठी कुन र कान्छी कुन नि ?

त्यस कन्याले हाँस्दै नम्र बिन्ति गरिन्- ूगल्ती भो माफी पाउँ । उहाँ कान्छी मायादेवी र उहाँचाहिँ जेठी प्रजापति गौतमी ।ू\*\*\*

\*\*\* "When Suddhodan had shown his martial powers he was allowed to take a second wife and he chose Mahaprajapati. She was the elder sister of Mahamaya." -- *The Buddha and His Dharma*, (p. 2). प्रायः अन्य स्रोतहरूले प्रजापतिलाई मायादेवीको बहिनी बताएका भएपनि यस स्रोतअनुसार महायादेवीलाई बहिनी बनाइको छ ।-- लेखक

अर्थात् जो धैर्यवान र सुन्दरी थिइन् अनि जसबाट शुद्धोदन राम्रै प्रभावित भएका थिए तिनी मायादेवी रहेछन् । अनि अर्की जो सर्वाधिक चतुर देखिन्थिन् प्रजापति गौतमी रहिछन् । शुद्धोदन अवाक रहे । उनले फेरि एकपल्ट गौर गरेर मायादेवीलाई हेरे । अनि मनमनै तिनको प्रशंसा गरे- ूकति सुशील ! अनि कति सुन्दर ! धैर्यता र सुशीलताले त्यो सौन्दर्यलाई कति सजाएको ! कत्ति सुहाएको ! यिनी शीलले गर्दा राम्री देखिएकी कि अनुहारकै सौन्दर्यले ?ू

शुद्धोदन आफैँलाई प्रश्न गर्दै एकछिन आफैमा हराए । उनको आँखा मायादेवीमा अडेका थिए । मायादेवी यसबखत अठार वर्षकी थिइन् र यस उमेरसम्म तिनलाई कसैले यसरी हेरेको अनुभव थिएन । मायादेवीलाई निक्कै अप्ठुरो भयो । निसासिएसरी भयो । तिनले सँगै उभिएकी दिदी प्रजापतिको आडमा आफूलाई लुकाइन् । शुद्धोदनको लट्ठिएको मौनता र मायादेवीको अप्ठुरोपनालाई त्यहाँ सबैले छर्लङ्गै देखे । तर सबै यस चर्तिकलामा अवाक रहे । उनीहरुलाई पढ्नमै सबै भुले ।

चाचल अमितोदनले त्यस सन्नाटालाई चिरे -- ूके सबै ट्वाँ परेका हँ ?ू

सबै एकैपल्ट झसंग भए । सबैको आँखा अमितोदनतिर मोडिए ।

उनले थपे- ूअब कुटुम्बकुटुम्ब सँगै बसेर बोसेआन्द्रा र कलेजो पोलेर खाने होइन ू तरुणीहरुतिर फर्किएर आफ्नो पेट मिच्दै अमितोदनले फेरि थपे- ूयहाँ मुसा दौडिरहेछ भन्या ।ू

कान्छोको अभिनयपूर्ण प्रस्तावमा सबै गलल हाँसे ।

एउटी कोलियकन्या बोलिन्- ूयसमा हाँस्नुपर्ने कुरा के छ कुरा ठीकै त छ नि । हामीसँग चिउरा र गुन्द्रुकको अचार छ । मज्जाले भोज लाउने हो ।ू

अर्कीले बीचैमा बोलिन्- ूके हामी मासु खानै नपाएका हौँ र बोसेआन्द्राको भोज लाउनुपर्ने हामीलाई चाहिँदैन । होइन त मायादेवी कि कसो गौतमी दिदी ू

प्रजापति गौतमी यतिखेर १९ वर्षको उमेरमा थिइन् । कहीँ कतै बोल्न तिनमा धक हुँदैनथ्यो । जस्तोलाई तस्तै गरी बोल्ने कला र साहस तिनमा थियो । बोलिन्- ूत्यो बच्चाको कुरालाई लिएर किन विवाद गरिरहने लौ तपाईंहरु जानुहोस् आफ्नो शिकार लिएर । हामीलाई आफ्नै पारामा रमाइलो गर्न दिनुहोस् ।ू

अमितोदनलाई बच्चा भनेर व्यवहार गरेको मन परेन र तुरुन्तै जवाफ दिए- ूए उसो भए यो होँचोको मुखमा घोँचो पो ?ू

केटीहरु सबै फेरि रमाइलो मान्दै गलल हाँसे । एउटीले तुरुन्तै जवाफ दिइन्- ूहोइन होइन आफ्नो घर पुगेर बोसेआन्द्रा नै मुखमा बेस्मारी कोचोँ ।ू

कान्छाले जवाफमा थपिहाले- ूए बाबा ! कस्तो छुराजस्तो चोचोँ !ू

फेरि दुबैथरीमा हँस्सीको पर्रा छुटे ।

शुद्धोदनले सबैलाई दृष्टि लाउँदै नम्रताकासथ सम्बोधन गरे- ूहे कोलिय भद्र किशोरीहरु ! मेरो कान्छोभाइले हँस्यौलीमा यो कुरा भने पनि उनले नीतिसङ्गत कुरा गरेका छन् । यो जरायो मार्न हामी पाँचभाइको मात्र पुरुषार्थ थिएन । यदि तपाईंहरु यहाँ नहुनु भएको भए यसलाई पक्कै मार्न सकिन्नथ्यो । यतापट्टि तपाईंहरुका उपस्थितिले यसको गतिमा अवरोध आएको थियो र मैले मार्ने मौका पाएँ । यसकारण यसमा तपाईंहरुको पनि योगदान छ । त्यसैले यहाँ खाए पनि घर लगे पनि आधा जरायो तपाईंहरुलाई हामी प्रदान गर्न चाहन्छौँ ।ू

भाइहरु सबैले एकस्वरमा बोले- ूहो हो दाजुले ठीक भन्नुभो ।ू

प्रजापतिको आङपछाडि लुकेरै वसेकी १८ वर्षीया मायादेवीले दृढ भएर भनिन्- ूतर यसमा हाम्रो असहमति हुन सक्छ । किनभने यो शिकारखेलमा हाम्रो सहभागिता कदाचित थिएन । काकतालीले यसको बाटोमा हामी पर्नगएका मात्र हौँ । त्यसैले यसमा हाम्रो कुनै दावी छैन ।ू

शुद्धोदन दृढ व्यक्तित्वकी धनी मायादेवीबाट अरु प्रभावित भए । प्रशंसापूर्ण नेत्रसाथ उनी अवाक रहे । काइँलो धौतोदन बोले- ूके हामी हाम्रातर्फबाट भेट चढाउन सक्दैनौँ ू

प्रजापति गौतमी उत्तिकै दृढ भएर बोलिन्- ूसदाशयताको लागि धन्यवाद ! हामी यहाँ कुनै शिकारको आशयसाथ आएका थिएनौँ । यसै रमाइलो गर्न मात्र आएका हौँ । अन्यथा नसोच्नु होला । न हामी पराया पुरुषहरुसँग सँगै बसेर भोज खान सक्छौँ न तपाईंहरुको भेट बोकेर लान सक्ने स्थितिमै छौँ ।ू

कान्छो- ूसुन्नोस् खसोखास कुरा । हामी पराया होइनौँ । तपाईँहरु हाम्रा मावली हुनुहुन्छ । रह्यो तपाईंहरुले यो भेटलाई बोकेर लान नसक्ने भन्ने कुरा । त्यस्को पनि उपाय छ । त्यसलाई हामी लुम्बिनीवनबाट बाहिरसम्म घोडामा पुर् याइदिन सक्छौँ । त्यही आधा कोस पनि छैन होला । म अहिल्यै छाडेर आउँछु ।ू

मायादेवी- ूकुरा त्यो होइन । हामी हाम्रै किसिमका मनोराजनका लागि आएका हौँ । शिकारको लागि होइन । दिदीको कुरोलाई बुझ्नुहोस् । हामीमा तपाईंहरुको सदाशयता स्वीकार गर्नयोग्य कुनै किसिमको सम्बन्धै छैन । मावली गाउँकासम्म पर् यौँ । त्यत्ति हो । यसमा तपाईंहरुले अन्यथा सोच्नु पनि हुन्न ।ू

शुद्धोदनले मायादेवीलाई सम्बोधन गर्दै बोले- ूहे अाजनपुत्री मायादेवी ! तपाईंहरुको नीतिकुशलताबाट हामी धेरै प्रभावित भयौँ । जस्तो कोलियगणको संस्कार छ त्यही अनुरुप तपाईंहरुका सौहादर््र व्यवहार छन् । कृपया हामीबाट केही गल्ती भए माफी पाउँ । हामी आफ्ना शिकार लिएर अब बिदा हुन्छौँ ।ू

साइँलोभाइले काइँलो र कान्छोलाई सम्बोधन गरे- ूभाइहो ! ल्याउ त्यो जरायो मेरो घोडामा । म बोक्छु ।ू

वास्तवमा साइँलोभाइ सबैभन्दा बलिया थिए । उनको घोडा पनि छरितो त थिएन तर अचाक्ली बलियो थियो । सँधै शिकार बोक्ने काम त्यसैले साइँलोकै हुने गर्दथ्यो । कान्छो र काइँलोले साइँलोको घोडामा जरायो चढाइदिए । साइँलोलाई निक्कै गाह्रो भयो । उनले बाह्रसिङाको सिङ पन्छाएर घोडामाथि राख्दै बोले- ूयत्ति ठूलो जरायो बोक्न निक्कै गाह्रो छ । पर खोलामा पुगेर भित्रुसहरु झिकेर बेग्लै बोक्नुपर्छ है । नत्र सकिन्न ।ू

कान्छो अमितोदन- ूठीक त्यहाँ नै बोसेआन्द्रा पोलेर भकुर्ने हो । के गर्ने त उहाँहरुलाई यो जुरेन । पराया कुटुम्बसँग स्त्रीजातिले सँगै बसेर खानै नहुने रे ।ू

सबैजना फेरि हाँसे । कान्छो फेरि फत्फताए- ूनीतिकुशलताले गर्नु गर् यो । आफूलाई पनि गुन्द्रुकको अचार र चिउरा जुरेन । के गर्ने ू

प्रजापतिलाई निक्कै हाँसो उठुे । तिनी यो कान्छोबाट बढी नै प्रभावित भइन् । तिनले नजिककैको भोर्लाको ठूलो पात टिपेर त्यसमा गुन्द्रुकको अचार पोको पारिन् र चिउराको एउटा पोकोसहित उनको हातमा सह्दय राखिदिइन् । बोलिन्- ूलौ बाबु ! मज्जाले भकुर्नुस् गुन्द्रुकको अचार र चिउरा ।ू

कान्छोले हत्तनपत्त ती सौगात समाते । तर मुखले भने प्याच्च बोले- ूहामीमाचाहिँ नैतिकता छैन कि क्या हो त्यसै अर्काले दिएको खान मिल्छ ?ू

प्रजापतिले कान्छोको कपाल मुसार्दै प्रशंसायुक्त स्वरमा बोलिन्- ूयो होँचोको कस्तो अचाक्लीको चोँचो । सानै छौ । त्यो नैतिकता तिमीमा लागू हुन्न सोचोँ ।ू

कान्छोले नक्कले पारामा मुख बिगार्दै बोल्यो- ूनत्र के त अर्काको छँदाखाँदाको कपालै नोचोँ ।ू

प्रजापतिले गाल पर् यो भन्ने अशङ्कासाथ कान्छोको कपालबाट फुत्त हात झिकिन् । सबैजना फेरि हाँसे । कान्छोले नम्रतासाथ झुकेर अभिवादन गर्दै बोले- ूमाफ गर्नुहोला रमाइलो मात्र गरेको हुँ ।ू

दुबैजनाको अनुहार हेर्न लायकका थिए । मायादेवीलाई साह्रै हाँस उठुे । मुख थुनेर तिनी आवाजहीन मरीमरी हाँसिन् । मज्जाले हाँसिरहेका शुद्धोदनको हाँसोले मायादेवीको हाँसोको पारा देखेर रङ बदल्यो । कसैलाई थाहा भएन उनको हाँसो हावा भइसकेथ्यो । अझ मायादेवीको आकर्षणमा उनको होश हावा भइसकेथ्यो ।

एउटी कन्याले शुद्धोदनको अवस्थालाई पकि्रन् र बोलिन्- ूके त राजन् ! हाम्रा यी नजिक्याईंलाई औपचारिकता नदिने ?ू

शुद्धोदन चोर पकि्रएसरी झस्किए । ती कन्याले अभिवादन गर्दै नम्र भएर बोलिन्- ूसँगै बसेर भोज खाने र यस्तै रमाइलो गर्ने मेलोमेसो मिलाउनु पर् यो नि प्रस्ताव त पठाएकै छन् क्यारे हाम्रा मान्यजनहरुले हजूरहरुकोमा !ू

त्यो हाँसोको वातावरण एकाएक गम्भीरजस्तो हुनगयो । मायादेवी र प्रजापति गौतमी बढी नै गम्भीर भइन् । यता भाइहरुले गम्भीर मुस्कानसाथ दाजुलाई हेरे । उनीहरुका मुस्कानमा सहमतिका आभास थिए ।

शुद्धोदनले फेरि मायादेवीलाई हेरे । प्रजापतिको आडमा तिनी लुकिरहिथिन् । प्रजापति स्वयं पनि नतमस्तक थिइन् । शुद्धोदनले गम्भीर भएर सन्नाटालाई भङ्ग गरे- ूहे कोलिय भद्र किशोरीगण ! राज्यका विभिन्न कामहरुले गर्दा हाम्रो ध्यान यसतर्फ आकर्षित हुन सकिरहेका थिएन । नत्र के कारण हुन सक्थ्यो कि तपाईंहरुजस्ता सुसभ्य र सुसँस्कृत गणसँग सम्बन्ध राख्न ढिला गर्नुपरोस् त्यो पनि यस्ता गणसँग जोसँग परापूर्वकालदेखि नै हाम्रा दोहोरो सम्बन्ध छ यो ढिलाइलाई अन्यथा नलिन हुन हामी विनम्र निवेदन गर्दछौँ । वचन दिन्छु यथाशीघ्र हामी यसतर्फ अग्रसर हुनेछौँ । आजलाई बिदा पाउँ ।ू

गम्भीर तर सुखद वातावरणमा दुबैथरीले एकाअर्कालाई अभिवादन गरे र बिदाबारी भए ।

हेर्दाहेर्दै बड्कँदो घोडामा पाँचै भाइहरु ओझेल परे । कोलिय तरुणीहरु वनभोजको तरखरमा लागे । तर सबै कताकता आफैँमा हराइरहेका थिए ।
-----------------------------------------------------------------------------------------------------------------------------

**२. स्वाभिमानी शाहसी शुद्धोदन**

हे पाठकगण ! त्यसताका राज्यसाचालनहेतु गणहरुको एउटा सङ्घ हुन्थ्यो जसमा २० वर्ष उमेर नाघेका हरशाक्यको सहभागिता रहन्थ्यो ।\*

\* "Every Sakya youth above twenty had to be initiated into the Sangh and be a member of the Sangh." --ibid., (p. 22).

यसमा सामान्य शाक्य राजा र महाराजा अनि राज्यका सैनिक तथा अन्य पदाधिकारीहरु सबैका समान मताधिकार हुन्थ्यो । यिनै सङ्घले हरकुरामा सकेसम्म सर्वसम्मत निर्णय गर्दथ्यो । महाराजा सङ्घमा सदा संयोजक तथा सहजकर्ताको रुपमा मात्र रहन्थे । उनले मत दिन त पाउँथे तर त्यो अन्तिम निर्णय कदाचित हुन्नथ्यो । ऊनले सबैका मत सुन्न पर्दथ्यो । आफ्ना विचार कसैमा लाद्न पाउँदैनथे । कोही पनि एकपल्ट महाराजा बनाइएपछि त्यस पदमा ती व्यक्ति शारीरिक मानसिक चारित्रिक नैतिक र बौद्धिकरुपले सशक्त रहेसम्म मात्र रहनसक्थॆ । गणभित्र अर्का व्यक्ति उनीभन्दा बढी सक्षम देखिएमा उनले सो पद सदाको लागि छाड्नपथ्र्यो ।शुद्धोदन बुद्धि बल विद्या र शस्त्रपरिचालनको कुशलताको कारण युवाकालदेखि नै प्रख्यात थिए । धेरै पहिलेको कुरा हो । शुद्धोदन २० वर्ष नाघेर जब सङ्घको सदस्य भइसकेका थिए त्यसबखत कोसल राज्यसँगको युद्धमा उनले ठूलो पराक्रम देखाएका थिए । त्यस युद्धमा शाक्यगणले पहिलेदेखि गुमेको आफ्ना सार्वभौमिकता ता फिर्ता पाएनन् तर कोसलसम्राट् महाकोसलले शाक्यगण र शुद्धोदनको बीरताबाट राम्रै प्रभावित हुन पुगी शाक्य गणराज्यलाई सामान्य करमात्र तिर्नपर्ने गरी स्वतन्त्र छाडिदिएका थिए ।

शाक्यगणहरु सभ्यता संस्कृति र प्रगतिशीलताको हिसाबले जति नै अग्रगामी भए पनि मुढेबललाई प्रश्रय दिँदैनथे । त्यसो हुँदा शौर्य र वीर्यको महत्ता यिनीहरुकोमा कम थियो र गणराज्य नै सामरिक हिसाबले कमजोर थियो । त्यसमाथि यिनको सार्वभौजमिकता नै कोशलले पहिल्यै हडपिसकेको हुँदा कोसलसम्राट्ले जतिजतिपल्ट यज्ञ गर्थे त्यतित्यतिपल्ट बलिको लागि चाहिने पशुहरु राज्यकरस्वरुप शाक्यजनपदबाट जबरजस्ती लिएर जान्थे । यज्ञबाट प्राप्त हुने धर्मको भाग तथा स्वर्ग प्राप्त हुने लोभ पनि उनीहरु शाक्यगणलाई दिन्थे । तथापि शाक्यहरु यज्ञसंस्कृतिलाई कििचत नमान्ने हुँदा त्यस्तो कुनै धार्मिक भाग वा स्वर्गसुखको लोभमा गाईवस्तु दिन चाहँदैनथे । तर कोसलसम्राट्सँग जोरी खोज्न पनि सक्दैनथे र विग्रहमा उत्रनुभन्दा मोटाघाटा गाइबस्तु लुकाएर लुतेलाङ्ग्रे रोगी बूढा र मर्न आँटेकामात्र अगाडि सारिदिन्थे ।

हे पाठकगण ! यसपल्ट कोसलराजाले ठूलै यज्ञ गर्ने भएका रहेछन् । थोरै पशुहरुले नपुग्ने भएपछि सैन्यहरु यता पसेर गोरु गाई भैँसी खसी बोका कुखुरा हाँस घोडा गधा आदि जेजे भेटुे त्योत्यो जबर्जस्ती लिन लागेछन् । शाक्यगणमा हाहाकार मच्चियो । गोरुहरु नै लगेपछि खेती किसानी कसरी चलाउने केही विरोध त मच्चियो तर कोसलसैन्यहरुको अगि केही लागेन ।

तर हे पाठकगण ! स्थिति सँधै एकै रहँदैन नै । त्यसबखत परम बुद्धिमान तथा शूरबीर शुद्धोदन युवा भइसकेका थिए । खेती नै ठप्प भएर भोकभोकै मर्नभन्दा लडेरै मर्ने उनले सोचे । उनले तत्काल आफ्ना भाइहरु र युवा साथीहरुलाई बटुले । पचासौँ युवाहरु घरमा भएका घरेलु हातहतियार लिएर आए कोसलसैन्यसँग प्रतिकार गर्न । युवाहरु त्यसरी जाइलागेका देखेपछि युवतीहरु र धेरै अधवैँसे पुरुषहरु पनि होहल्ला गर्दै उनीहरुका पछि लागे ।

कोसलसैन्यहरु युद्ध गर्न आएका थिएनन् । पशुधन लुट्न आएका थिए । एक त उनीहरुमा सङ्ख्याकै कमी थियो त्यसमा पनि लुट्ने सुरमा आएका उनीहरु पशु छाडेर भागे ।

शाक्यहरुमा विद्रोह गरेपछि आफ्नो स्वाभिमानको रक्षा हुने रहेछ भन्ने जागरण पहिलोपल्ट भयो । उनीहरुले विजयोल्लास गरे । तर शुद्धोदनलाई थाहा थियो त्यहाँ कुनै विजय नै भएको थिएन । कोसलहरु तिलमिलाएर अब झन् ठूलो फौजसाथ आक्रमण गर्न आउनेछन् । त्यसकारण ठूलै तयारीका साथ प्रतिरक्षा गर्न शाक्यहरु जुट्नुपर्छ ।

उनले सरसल्लाहको लागि गणका राजाहरु र महाराजालाई संस्थागारमा सभा बोलाउन अनुरोध गरे । संस्थागारमा सभा बोलाइयो जहाँ शुद्धोदनले गणका युवाहरुलाई युद्ध गर्न आह्वान गरे । तर धेरैले कोसलका सहस्रौँ सैनिकहरुसँग शाक्यहरुले युद्ध गर्न नसक्ने मत जाहेर गरे । अझ त्यतिमात्र होइन यसरी कोसललाई जिस्काउनै नहुने जिकिरसम्म गरे ।

हे पाठकगण ! धेरै पहिलेदेखि नै शाक्यगण कोसलकै सरहदमा परेकाले यसको प्रतिरक्षाको लागि सैन्य राख्ने एक त अवश्यकता थिएन दोस्रो कोसलबाट त्यस्तो सैन्य राख्ने स्वीकृति पनि मिल्न सक्दैनथ्यो । अतः शाक्यगणमा यस्तो भिडन्त संस्कृति कमजोरमात्र होइन एक हिसाबले नामेटै भइसकेथ्यो । शाक्यगण युद्धको लागि हतियार चलाउनै जान्दैनथे । आफ्ना मनोराजक आखेटको लागि जेजति शस्त्र परिचालनको आवश्यकता पर्दथ्यो त्यतिनै मात्र हतियार साचालनको अभ्यास गर्दथॆ । त्यो पनि सबैमा त्यस्तो चाहना हुँदैनथ्यो । अनि त हातहतियार पनि स्ाेही अनुरुप सामान्य राखिन्थे र साह्रै सीमित घरपरिवारमा मात्र ।

वृद्धहरुको भनाइ थियो- ूहाम्रा युवा प्रशिक्षित छैनन् । हामीसँग उनको मुकावला गर्ने जाँगर त होला । तर सीप वा रणकौशल छैन । अनि हतियार त छँदैछैन । हामी त त्यसै मारिन्छौँ ।ू

शुद्धोदनको भनाइ थियो- ूबुझ्नुहोस् युद्ध गरेपनि नगरेपनि हामीमाथि साङ्घातिक हमला हुँदै नै छ । हामी यसै पनि मारिन्छौँ । तपाईंहरुलाई लाग्ला हामी युवाहरुले उरन्ठेउला पाराबाट मृत्युलाई यसै निम्त्यायौँ । तर सोच्नुहोस् हामी कदाचित बाँचेकै थिएनौँ । यो लाचारीपूर्ण दलित जिन्दगीलाई पनि बाँच्नु भन्नुहुन्छ हामी हरेकपल्ट कोसलहरुको यज्ञको लागि लाचारीको मृत्यु भोग्दै आएका छौँ ।\*\*

\*\* "यज्ञयागों की व्याप्ति कोसल के पसेनदि एवं मगध के बिम्बिसार राजाओं के राज्य तक हि सीमित थी ।" ---भगवान् बुद्ध (पृ. ६३) ।

हाम्रा पशुहरुसँगै हाम्रा स्रोतसाधनमात्र त्यहाँ बलि भएका छैनन् हामीले मान्दै नमानेका पराइ आस्थाको लागि हाम्रा आस्थाको बलि भएको छ । हामी लाचार भएर कहिल्यै त्यसको प्रतिकारमा उभिन सकेनौँ । यसरी सँधै हाम्रो स्वाभिमानको बलि हुँदै आएको छ । यस्तो लाचारीको मृत्यु हरपल भोगिरहनु भन्दा हामी एकैपल्ट किन नहोस् इज्जतको मृत्यु बरण गर्न चाहन्छौँ ।ू

सबै सभासदहरु गम्भीर भए । शुद्धोदनले अरु अनुनयसाथ थपे- ूहे शाक्यसभासद ! यस युद्धमा हुने मृत्युले हाम्रो आजसम्मको समस्त लज्जाजनक मृत्युहरुको अवसान हुनेछ । लज्जास्पद मृत्युलाई अब हामी आफँै मार्दैछौँ । हामी मारिन्छौँ तर हाम्रो स्वाभिमानको रक्षा गर्दागर्दै । त्यो मृत्यु भनेको इज्जतको मृत्यु हुनेछ । यो युद्धमा हामी यस्तो मृत्युको बरण गर्न गइरहेछौँ जसले हामीलाई युगौँदेखिको लाचारीपूर्ण मृत्युबाट जोगाउने छ । त्यसकारण हे शाक्यसभासद ! एकपल्टको मृत्यबाट डराएर जीवनपर्यन्त हीनमृत्युको लागि कायर द्विविधामा नपर्नुहोस् । उठ्नुहोस् आफ्ना स्वाभिमानको लागि । त्यहाँ हाम्रा मृत्यु नै भए पनि हाम्रा स्वाभिमानको विजय हुनेछ । हामी मरेर पनि विजयी हुनेछौँ ।ू

शुद्धोदनका सम्भाषणले समस्त शाक्यसभासदलाई आकर्षित गर् यो । उनीहरुको मुखबाट प्रतिकारको एकै शब्द पनि निस्किएनन् । तर युद्धको दुर्दन्त परिणतिको डर अझै उनीहरुका मनमस्तिष्कबाट हराएको थिएन ।

हे पाठकगण ! सामरिक सोच वा यसका अवश्यकतावोधबाट वर्षौंंदेखि टाढा रहेका शाक्यगण या त आफ्ना खेतीकिसानीमै अभ्यस्त रहे या त्यसबेला चरम उत्कर्षमा रहेका आत्मचिन्तनको प्रवाहमा आकर्षित रहे । सामरिक परिवेशमा हुर्कन नपरेका युवाहरु आत्मचिन्तनलाई आफ्ना अभीष्ट मान्थे । त्यसैले समाजमा बलको होइन बुद्धिको प्रतिष्ठा थियो । बुद्धि वा आत्मचिन्तनको खेती गर्ने शाक्यगण सामरिक क्षेत्रमा अत्यन्तै कम्जोर थिए । अतः त्यसको लागि मनोबल पनि उत्तिनै कमजोर थियो ।

तर शुद्धोदनको स्वाभिमान जगाउने बौद्धिक सम्भाषणले उनीहरुको बौद्धिक स्वाभिमानलाई जगायो । उनीहरुको मनमस्तिष्क एक हिसाबले आत्मचिन्तनकै पथबाट सम्मोहित भयो । यसै हिसाबले उनीहरु आफ्ना स्वाभिमानको रक्षा गर्न आत्मदाहको लागि तयार भए ।

शाक्यसभासदको मौनतालाई शुद्धोदनले आत्मस्वीकृति भनी बुझे । एकछिन उनले आफ्ना सम्भाषण रोके । चारैतिर सबै शाक्यसभासद एकचित्त भएर शुद्धोदनका थप उक्तिको प्रतीक्षामा थिए ।

शुद्धोदनले सन्तुष्टिको लामो सास फेरे र भने- ूहे शाक्यसभासद ! मैले स्वाभिमानको मृत्युबरणको कुरा गरेँ र मैले बुझेँ यो गण त्यस मृत्युको लागि तयार छ । हे शाक्यसभासद ! संसारमा सबैभन्दा ठूढो हतियार भनेको साहस हो । त्यो साहस भनेको मृत्युबाट निडरता हो । मृत्युभन्दा पर हामीले गुमाउनु नै के छ जब हामी सोच्दछौँ कि हामीले गुमाउनु नै केही छैन तब हामी नितान्त बलियो भई नै सक्यौँ । हामीलाई अब कोसलले हराउन सक्ने छैन ।ू

ूहे शाक्यसभासद ! म आत्मचिन्तनका कुरा मात्र गर्दै छैन । युद्ध भनेको कार्यान्वयनबाट मात्रै हारजितको परिणामसँग अन्त्य हुने कुरा हो । त्यसकारण हामी अहिले हारेका छैनौँ भन्ने मनोबलसाथ अगाढि बढौँ । मैले मृत्युबरणको लागि आह्वान गरेँ र तपाईंहरु अब त्यसको लागि उद्यत हुनुहुन्छ । तर म तपाईंहरुलाई बत्तीमा पुतली होमिएसरी सरासर कोसलका मुढ सैनिकहरुसामू होमिनु भन्दै छैन । हामीमा हतियारबन्द रणकौशल त छैन अनि हामीले त्यसतर्फ कहिल्यै अभ्यास पनि गरेनौँ । तर हामीले मान्छेजातिले पाएको चिन्तनको बौद्धिक अभ्यास अनन्त गरेका छौँ । हामी त्यसै बौद्धिक हतियारसाथ यो युद्ध लड्ने छौँ । हे सभासद ! यो युद्ध आक्रमक हुनेछैन । युगले जान्नेछ यो प्रतिरक्षात्मक थियो । त्यसैले यसमा आमनेसामने हाकाहाकी बल होइन कि बुद्धिको प्रयोग हुनेछ । यदि युद्धको प्रस्ताव पारित हुन्छ भने म यस युद्धको बौद्धिक व्यूहरचनाबारे पनि सबिस्तार भन्न चाहन्छु ।ू

समस्त शाक्यसभासद एक साथ चिच्याए- ूहामी युद्धको समर्थन गर्छौं । मार्न र मर्न तयार छौँ । व्यूहरचनाको बारेमा पनि भन्नुहोस् ।ू

हे पाठकगण ! युद्धको प्रस्ताव पारित भयो । शुद्धोदनले युद्धको बौद्धिक व्यूहरचनाविधिसमेत सबिस्तार सुनाए । यसबाट समस्त सभासद हर्षले गदगद भए । अन्ततः त्यस प्रकि्रयाको अनुमोदन मात्र भएन युद्धको नेतृत्व समेत उनै शुद्धोदनलाई सुम्पने एकमत भयो ।
-------------------------------------------------------------------------------------------------------------------------------------------------------------------------------------------------------------------------------------------

**३. शुद्धोदनको नेतृत्वकुशलता **

हे पाठकगण ! अब शाक्यगण तुरुन्तै शुद्धोदनको नेतृत्वमा युद्धको व्यूहरचना गर्न लागे । कोसलको राजधानी श्रावस्तिदेखि कपिलवस्तुसम्मको अन्दाजी ४५ कोसको दुरी पार गर्न सैन्यहरुलाई तीन दिनपनि नलाग्ने अनुमान भयो । त्यही समयभित्र सबै तयारी कार्यहरु सम्पन्न गर्नुपर्दथ्यो ।

नगरका आइमाई केटाकेटी र वृद्धहरुसमेत यस कार्यमा जुटे । उनीहरुले रातारात सैन्यहरु आउने बाटोमा असङ्ख्य ठूलाठूला खाल्डाहरु खने र ती सबैमा असङ्ख्य बाँस र काठका सुइराहरु राखेर पातपतिङ्गर तथा परालहरुले ढाकी दिए । नगरदुर्ग वरिपरिका शत्रु छेक्ने पनीका खडलहरु उहिलेदेखि नै सुख्खा रहिआएका थिए ती सबैमा रोहिणीनदीको पानी पटाइदिए । अनि राखे त्यसमा पनि काठ र बाँसका सुइराहरु । हेर्दा ती परम्परागत पानीका खाई थिए तर थिए मृत्युका कुण्ड । घरको छाना र पटाङ्गिनीमा असङ्ख्य इँटा ढुङ्गा र मुढाहरु थुपारे । उमेर खाएका बृद्धजन तथा केटाकेटीहरुलाई छाना र झ्यालमा मोर्चा बाँध्न लगाए । अधवैँसे जनलाई तिखारेका लामालामा घोँचाहरु लिएर अग्लाअग्ला ठाउँमा बस्न लगाए । युवतीहरुलाई धनुषबाणहरु लिएर गौँडागौँडामा छलिएर बस्न लगाए । युवाहरुलाई कम्मरमा खुकुरी र तरवार हातमा धनुषबाण अनि शफ् लिएर सडकमा ठाउँठाउँमा छरिएर कुनै पनि क्षण युद्धको लागि तयार रहन लगाए । त्यसपछि सबैका गोठबाट गोरु गाई भैँसी राँगो खसी बोका भेँडा बाख्रा कुखुरा हाँस घोडा गधा सुँगुर आदि जानवरहरु जेजे थिए ती सबै कपिलवस्तु नगरभित्र ल्याउन लगाए । पशुहरु सडकभरि यत्रतत्र छाडा छोडिए । नगरदुर्गका चारैतिरका चारै नगरद्वारहरु बन्द गरे । त्यसपछि द्वारकै भित्रपट्टि पशुहरुलाई द्वारसम्म पुग्न नदिने गरी अर्थात् द्वार खुलेपछि पशुहरु भाग्न नपाउन् भनी अग्लाअग्ला अवरोधहरु बनाए ।

उता यज्ञको तयारी गरी बसेका कोसलसम्राट् महाकोसलले आफ्ना सैन्यलाई रित्तो हात फर्केका मात्र होइनन् कि शाक्यहरुले विद्रोह गरेका समेत थाहा पाए । उनको रिसको ठेगानै भएन । उनले तत्काल दशहजार सैन्यलाई हुकुम दिए- ूजोजो भेट्छ मार्नू अनि पशुधन जसरी पनि ल्याउनू ।ू

उनलाई के थाहा यता शुद्धोदनको तयारी के थियो । दशहजार सैनिकहरु ढाल तरवार भाला बर्छी मुसल धनुर्बाण आदि हतियारहरुले सज्जित भएर कपिलवस्तुतिर आए । हेपेरै निसङ्कोच शाक्यहरु मार्न आएका सैन्यहरु जताततै बाटाबाटैमा खाल्डाहरुमा पर्न लागे । धेरै खाल्डाहरुमा असङ्ख्य सैन्यहरु परे । सुइराहरु रोपिएर कति मरे । कति त्यहाँ नै घाइते भएर लडिरहे । सैन्यहरु आफ्नै भीडले गर्दा खाल्डाहरु देख्दैनथे र के भइरहेको थाहै नपाई भकाभक तिनै खाल्डाहरुमा पर्थे । कति त आफ्नै साथीहरुबाट किचिएर पनि खाल्डाभित्रै मरे वा थला परे ।

बचेकाहरु झण्डै आठहजार सैनिकहरु नगरमा आइपुगे । बन्द दुर्गभित्र नगर सुरक्षित थियो । बाहिर कुनै प्रतिरक्षाको कार्यवाही भएन । सैनिकहरुलाई शङ्का पनि भयो कतै शाक्यहरु भागेर वन ता पसेनन् केही त खेतीघरहरुतिर पनि बुझ्न गए । तर त्यता न मानिस देखे न पशु नै ।

कोसलसैन्य अलमल्लमा परे । लड्नको लागि मान्छे थिएनन् अनि लुट्नको लागि पशु पनि । निकैबेर पछि उनीहरुको ध्यान नगरभित्र कराइरहेका पशुहरुको आवाजमा पुग्यो । अनि अर्थ लाए कि शाक्यजन पशुहरु नगरभित्र थुनेर वन पसे । उनीहरु खुशी भए किनभने अब युद्धबेगरनै पशुहरु हात पर्दै थिए । त्यसपछि उनीहरुले एकातिरका नगरद्वार फोर्ने जुक्ति गरे । नगरद्वारको अगाडि जलाम्य खाइमाथि बडेमानको काठेपुल थियो जो सदा उठाइएको हुन्थ्यो र चाहिने बेलामा मात्र तेसा्रइन्थ्यो । ढोका फोर्न होस् वा पुल तेसा्रउन पहिले त खाइ तरेर पारि जानै पथ्र्यो । मुढेबलका सैन्यहरु सयौँका सङ्ख्यामा ग्वारग्वारति झरे पानीका खाइमा । अनि परे जताततै पानी भित्रका सुइराहरुमा । शाक्यहरुको चलाकी देखेर उनीहरुको होश हवाशै उडुे ।

त्यसपछि उनीहरुले खाइबाट छामीछामी सुइराहरु झिकेर ढोकासम्म जाने बाटो सफा गरे । ढोका यसै फोर्न सकिने खालको थिएन । भित्रै पसेर ढोकाको आग्लो र पुल तेस्र्याउने जुक्ति उनीहरुले निकाले । रोकटोक कतै थिएन । सयौँ सैन्यहरु काँधमा काँध गर्दै मान्छेकै भरेङ बनाएर माथि नगरद्वारको बुर्जामा उक्लिए । त्यहाँबाट उता भित्रपट्टि झर्न पनि केही अवरोध थिएन । देखे नगर मान्छेहीन रित्तो थियो र टाढा चोकहरुमा जताततै पशुहरु छाडा छाडिएका थिए ।

बुर्जामा चढेका एक सैनिक चिच्याए- ूसैनिक हो ! शाक्यहरुले नगर छाडेकै हुन् । उनीहरुले पशुहरु भने यता नगरभित्र थुनेका रहेछन् ।ू

त्यसपछि ती सैनिकहरुले नगरको भित्रपट्टि ओर्लेर नगरद्वार खोलिदिए । भित्रपट्टि खाइमाथि पुल तेसा्रउने साँचो थियो । केहीले तुरुन्तै पुल तेसा्रए । पुल तेस्रनु र द्वार खुल्नु के थियो सैनिकहरु तँछाड मछाड गर्दै नगर भित्रन लागे ।

------------------------------------------------------------------------

**४. अक्रामक कोशलसैनिकलाई सद्वयवहार**

हे पाठकगण ! नगरका सबै घरहरुका ढोका बन्द थिए । पशुहरु पनि टाढा नगरभित्रै कतै कराइरहेका सुनिन्थे । उनीहरुले पशु छेक्न राखेका अवरोधलाई चिन्न सकेनन् । सबै सैन्यहरु तँछाड मछाड गर्दै त्यो पशु छेक्ने बारबाट उक्लेर नगरको भित्री भागतिर पसे । त्यतै असङ्ख्य जानवरहरु त्यतिकै छाडा छाडिएका थिए । उनिहरुले मोटा तगडा जानवरहरु रोज्दै बाहिर खेद्न लागे । असङ्ख्य सैन्यहरु तँछाड मछाड गर्दै हुलका हुल अराजक ढङ्गले जानवरहरुलाई खेद्नलाग्दा त्यस उत्ताउलोपनबाट पशुहरु तस्रन लागे । अराजक सैनिकहरु मैमत्त भएर उल्टै पशुहरु तसा्रउँदै रमाइलो गर्नुपट्टि उद्यत भए । लगभग सबै सैन्यहरु नगरभित्र पसिसकेका थिए । त्यसै अवसरमा शुद्धोदनले सडकको एक कुनाबाट एकाएक शफ्ध्वनि गरे । यस ध्वनिबाट जनावरहरु हर्किएर उल्टो दिशामा भाग्न लागे । बाटाबाटैमा सयौँ सैन्यहरु पशुद्वारा किचिए । जता पशुहरु आइरहेका थिए त्यतैतिरबाट अर्को युवाले त्यसरी नै शफ्ध्वनि गरे । फेरि त्यताबाट पनि पशुहरु हर्किएर अर्को दिशातिर भाग्न लागे । यसरी अरु सैनिकहरु बीचबीचैमा कुल्चिइन लागे । फेरि पशुहरु आएका त्यस दिशामा पनि अर्को युवाले त्यसरी नै शफ् फुके । एवं रीतले चारैतिरबाट बीसौँ शफ्ध्वनि गुाजन लागे ।

नगरका गल्लीगल्लीमा चारैतिर तस्रदो पशुहरुको आवाज अनि त्यसमाथि शफ्हरुको ध्वनि सोच्नुहोस् जानवरहरुका बीचमा अराजक ढङ्गमा उन्मत्त भएर रमाइलो गर्ने सैन्यहरुको के हविगत भयो सडकका वस्तुहरु तसर्िएका तसर्ियै थिए । भागारेभाग गरेका गर् यै थिए । बीचमा परेका सैन्यहरु धकेलिने लड्ने सिँगमा पर्ने कुल्चिइने अनेक भएका भयै थिए । कैयूँ सैन्यहरु बीचबीचमै बिलखबन्दमा थिए भने कैयूँचाहिँ सडकको किनारामा जोगिने प्रयासमा थिए । यस्तै किनारा लागेर जोगिन खोजिरहेकाहरुलाई बृद्धबृद्धा र केटाकेटीहरुले अब छाना र झ्यालहरुबाट ईंटा ढुङ्गा र मुढा वर्षाउन लागे ।

अवस्था अत्यासिलो थियो । कुनै पनि सैन्यले हातहतियार उठाउन सोच्न पनि पाएनन् । उल्टै हातहतियार फालेर जोगिनमै उनीहरु व्यस्त भए । तसर्िएका जानवरबाट ढेस्सिएर लढेर र कुल्चिएर धेरै सैनिकहरु मरे । जोजो भाग्दै थिए तीती पनि ढल्दैथे अनि कुल्चिइदै मर्दैथे । जानवरहरुबाट बच्न जोजो अग्ला ठाउँमा चढे तीती पनि अधवैँसेहरुका घोचा खान्थे र फेरि तलै लड्न पुग्थे । जोजो जानवरहरुको चपेटाबाट बचेर भाग्न सफल हुन्थे तीती पनि आडमा छरिएर बसेका युवतीहरुको तीरका शिकार बन्दथे ।

हे पाठकगण ! पशुहरुका तसे्रका आवाज ढल्ने कुल्चिइने घाइते सैनिकहरुका आर्तनाद त्यसमाथि चारैतिर युवाहरुको शफ्नाद- एउटा प्रलय नै मच्चिएको भान हुन्थ्यो । झण्डै हजार सैनिकहरु नगरबाट बाहिरिएर यस ताण्डव नृत्यको चेपोबाट बच्न सफल भए । बाँकीले भने नगरद्वारमा भएको पशु छेक्ने बारहरुमा गएर ज्यान जोगाउन पाए । उनीहरुका मनोबल पूरै गिरेको थियो । हार खाएर सबैले हातै उठाए । त्यसपछि शुद्धोदनले शफ्नाद बन्द गरे । सँगै अन्य शफ्ध्वनि अनि ढुङ्गा ईंटा र बाणहरुको वर्षा पनि बन्द भयो ।

केही क्षणमा जानवरहरु संयममा आए । स्थिति साम्य भयो । सैनिकहरुलाई बल्ल राहत भयो । अब शुद्धोदनको नेतृत्वमा युवाहरु हातहतियारसाथ अगाडि बढॆ । सैनिकहरु कसैले प्रतिकारमा हतियार उठाएनन् । तथापि उनीहरुलाई युवाहरुले घेरेर कब्जामा राखे । हतियारबन्द युवतीहरु अब अगाडि सरे । उनीहरुले यत्रतत्र छरिएका समस्त हातहतियार कब्जामा लिए । तत्काल अधवैसेँ स्त्री तथा पुरुषहरु हातहातमा पानीका घडा र औषधिमूलो लिएर आए । उनीहरुमध्ये कोही घाइतेहरुलाई पानी पिलाउन लागे भने कोही घाउहरुमा औषधोपचार गर्न लागे । अब १२÷१५ वर्षका केटाकेटीहरु पनि अगाडि परे । उनीहरु सबैले कब्जामा लिइएका हातहतियारहरु संस्थागारमा लगेर थुपारे । हतियारबन्द युवतीहरुले अब छाडा जानवरहरुलाई रोक्न बनाइएका चारैवटा नगरद्वारहरुका अवरोधहरु झिके । त्यसपछि घरघरबाट बृद्धबृद्धा निस्किए र संयमपूवर्क जनावरहरु बटुल्दै नगरबाहिर निकाले । जानवरहरु बाहिर निस्कनु के थियो हेर्दाहेर्दै आआफँै आफ्ना थलोतिर गए । नगरभित्रको त्यो प्रलयङ्कारी वातावरणको पूर्ण अन्त्य भयो ।

बन्दीहरुलाई शाक्यहरुले सौहाद्रपूर्ण व्यवहार गरे । सबैसबै बन्दी सैनिकहरु लज्जाले नतमस्तक थिए ।

शुद्धोदनले कोसलसैनिकहरुलाई नम्र भावमा सम्बोधन गरे- ूहे सैनिक हो ! हाम्रो तपाईंहरुसँग कुनै वैरता छैन । तपाईंहरुले रिसराग नराखी यो सोच्नुपर्छ कि यो उत्पातका कारक तपाईंहरु नै हुनुहुन्थ्यो । हामी हाम्रा नगरमा शान्तसँग बसेका थियौँ र तपाईंहरुले हामीलाई आक्रमण गर्नुभयो । हे सैनिक हो ! हामीले त आफ्नो जनधनको प्रतिरक्षा मात्र गरेका हौँ । तपाईंहरुमा भएको क्षति र दुःखप्रति हामी समस्त शाक्यजन दुःखी छौँ । तपाईंहरु जोजो कोसल फर्कन सक्नुहुन्छ जानुहोस् । जोजो घाइते वा मृतकहरुलाई लान सक्नुहोस् लानुहोस् । जोजो सक्नुहुन्न उहाँहरुलाई हामी सेवा सुस्रुवा दिनेछौँ । हाम्रोतर्फबाट कोसलसम्राट्लाई यही सन्देश दिनुहोस् कि हामी हाम्रा स्वतन्त्रतालाई प्राणभन्दा प्यारो ठान्दछौँ । अनि यो पनि भनिदिनुहोस् कि जुन पशुधन तपाईंहरु लुटेर यज्ञमा निर्मम बलि दिन लागिरहनु भएको थियो उनै पशुहरुले आज हाम्रो यसरी रक्षा गरेका छन् । अनि भनीदिनुहोला यस विग्रहबाट जो क्षति कोसलको भएको छ त्यसको लागि हामी अत्यन्त क्षमाप्रार्थी छौँ ।ू

त्यसपछि हे पाठकगण ! हजारौँ घाइते वा स्वस्थ कोसलसैनिकहरु लामका लाम कोसलतर्फ गए । कोही आफँै हिँडदै थिए । कोही कसैका सहारामा घिस्रँदै थिए । कोही बोकिएका थिए कोही घिसारिएका । केाही लासै बोकेर लाँदैथे । लज्जाले नै भन्नुपर्छ कोही पनि कपिलवस्तुमा अडिएनन् । मृतकका लाशलाई समेत बोकेर लगे ।

केही दिनपछि कोसलसम्राट् महाकोसल आफ्ना अङ्गरक्षकहरुसाथ आफँै कपिलवस्तु आए । उनले कोसलकोतर्फबाट जे ज्यादती भयो त्यसको लागि समस्त शाक्यजनसँग क्षमा याचना गरे । अब उपरान्त शाक्यगणका स्वतन्त्रतामा कुनै किसिमको दखल नदिने वचन पनि दिए । शुद्धोदनको सुझबुझ र पराक्रमको प्रशंसा गरेर त उनी थाक्दै थाकेनन् । अन्त्यमा शाक्यगणलाई यज्ञको लागि पशुकर नलाद्ने वचनसमेत दिएर उनी राजधानी श्रावस्ति फर्किए ।

हे पाठकगण ! शाक्यहरुले गणराज्यको सार्वभौमिकता त उहिले नै गुमाएका हुन् । तर गुमिसकेको जातीय स्वाभिमानको भने शुद्धोदनको सुझ र पराक्रमले अब जोगिएथ्यो ।

यसरी शुद्धोदनको ख्याति अब शाक्य गणराज्यमा मात्र होइन बाहिर अन्य गणराज्यहरुमा समेत टाढाटाढासम्म फैलिएर गएथ्यो । शुद्धोदनको नाम लिँदा धेरै परपरका राजा महाराजाहरु पनि नतमस्तक हुन्थे । अनि त शुद्धोदनलाई विवाहार्थ केटी दिनेहरुको धुइरो थियो । बाहिरी गणहरुसमेतबाट धेरै प्रस्तावहरु आइरहेथे । पिता िसंहहनु र माता कच्चनाले पनि शुद्धोदनलाई्र कुनै न कुनै केटी छान्न दवाव दिँदै आएका थिए । तर शुद्धोदनले विवाह गर्ने चाख कहिल्यै देखाएनन् । आफ्ना शौर्य बढाउनमै उनी बढी लागिपरेका थिए । बढीमा बढी शस्त्र परिचालनको अभ्यास तथा आफ्ना भाइहरुसाथ शिकारमा जान अनि पितालाई खेतीको व्यवस्थापनमा सघाउन उनी पूर्णतः लगनशील थिए । नागरिकहरुका समस्यालाई पनि उनी उत्ति नै ध्यान दिन्थे तथा संस्थागारमा नियमित उपस्थित भएर सार्वजनिक महŒवका कुराहरुलाई उनी जोरदारसाथ उठाउँथे । समय ऊनी कतै कहीँ गुमाउँदैनथे । तर विवाह गर्ने कुरालाई भने उनले कहिल्यै महŒव दिएका थिएनन् ।

हे पाठकगण ! युद्धमा देखाएका पराक्रमको कारणले शुद्धोदन बीर नायकको रुपमा यसै प्रतिष्ठित त थिए नै । थपमा उनका उच्च राष्ट्रवादिता राजनीतिक चातुर्य सामाजिक कार्यमा लगनशीलता र दायित्वहरुप्रति गम्भीरताको उच्च मूल्याङ्कन गर्दै शाक्यगणले उनलाई युवाकालमै राजा बनाए । राजा भइसकेपछि त उनी झनै व्यस्त रहन लागे । विवाहको सोच त झनै टर्दै गइरहेथ्यो ।
----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

**५. शुद्धोदनको बिहे र सन्तानेच्छा**

हे पाठकगण ! शुद्धोदनले कहिल्यै सोचेका थिएनन् कि कुनै पनि युवतीले उनको चित्तलाई यत्ति साह्रो आकर्षित गर्नेछ । कोलियगणको तर्फबाट अनजनपुत्रीसँग विवाहार्थ प्रस्ताव आएको कुरा पनि उनलाई थाहा थिएन । थाहा भएकै भए पनि कुनै पनि विवाहको प्रस्तावहरुलाई हल्का लिने उनको बानीको कारणले कुरा त हुने उही थियो । अब उनले सोच्न पुगे- ूउनको विवाह हुन्छ भने उनै मायादेवीसँग मात्र हुनेछ अरुसँग कदाचित होइन ।ू

एकदिन उनी मायादेवीको सम्झनामा यत्तिकै घोरिरहेका थिए कि आमा कच्चना आइन् र आफ्ना असन्तुष्टि पोखिन्- ूए बाबु ! यत्रो उमेर भइसक्यो भाइहरुको विवाह भएर सन्तानसमेत भइसके तेरो यो के चाला सन्तान नभएसम्म त स्वर्गको ढोकै खुल्दैन । भएन हाम्रो इज्जतको सवाल पनि त छ । कतै केटी नै नपाएको जस्तो के गरेको राजा भएर त लोकाचारलाई पनि त ध्यान दिनुपर्छ नि । यसरी चल्छ ?ू

शुद्धोदनले आमाको अनुहारमा हेरे अनि बोले- ूहे माता ! राजकाजको कामले गर्दा मलाई यता सोच्ने मौका नै परेन । अनि वास्तवमा अहिलेसम्म मैले केटीहरु हेरेको पनि थिइँन ।ू

आमाले हाँस्दै कुरा काटिन्- ूअहिलेसम्म थिएन होइन अबचाहिँ छ नि होइन । मैले सबै अमितोदनबाट सुनिसकेको छु । त्यही देवदहका अाजन कोलियकी छोरी प्रजापतिलाई नै ल्याए हुन्छ । कुरा गर्न पठाउँ पुरेतबाजेलाई ?ू

शुद्धोदन बीचैमा बोले- ूतर मलाई मनले खाएको त बहिनीचाहिँ मायादेवी हो ।ू

आमालाई दाँतमा ढुङ्गा परेसरह भयो । तिनी बोलिन्- ूए मूर्ख ! जेठी छोरी हुँदाहुँदै कान्छी छोरी कसले दिन्छ अनुहार मात्र हेरेर हुन्छ तिनको कद पनि सानै गाँठीको छ भन्ने सुन्छु । अब जेठीलाई नै ल्याउने हो । जेठी त झनै चम्बू बाठी छिन् रे । बहिनीभन्दा अलि अल्गी र जीऊडाल पनि परेकी छिन् रे । चूपचाप दिदीचाहिँलाई ल्याउने हो ।ू

शुद्धोदनले मायादेवीबाहेक अरुसँग बिहे गर्दै नगर्ने दृढता आमालाई ठाडै भन्न सकेनन् । उनी बोले- ूआमा मलाई मनले खाएको त कान्छीचाहिँ हो । एकपल्ट सोधेरै हेरौँ न दिइहाल्छन् कि ू

हे पाठकगण ! त्यसपछि अाजन कोलियकहाँ विवाहको प्रस्ताव पुर् याइयो । नभन्दै जेठी हुँदाहुँदै कान्छीको बिहे गरिदिँदा जेठी बिकाउन गाह्रो पर्ने हो कि भनी चिन्ता भयो पिता अाजनलाई । तर के गर्ने यो प्रस्तावलाई ठुकुराउन पनि चाहन्नथे उनी । यत्तिको घराना र प्रख्यात केटो पाउन गाह्रै थियो । उनले तब दुबै कन्याहरु एकसाथ शुद्धोदनलाई दान गर्ने इच्छा व्यक्त गरे । तर शुद्धोदनलाई यो कुरा मान्य भएन । अन्ततः अाजन कोलियले निर्णय गरे कि जेठी छोरीको बिहे नभएसम्म कान्छी छोरीको बिहे गरिदिन सकिँदैन । उनको यो निर्णयलाई शुद्धोदनले सहर्ष स्वीकार गरे र जेठी चाहिँको बिहे नभएसम्म पर्खन राजी भए । यसरी शुद्धोदनको विवाह फेरि टर्न गयो ।

यता धेरै समय बित्दा पनि जेठी प्रजापतिको लागि कतैबाट योग्य बरको प्रस्ताव आएन । चानचुने बरलाई न त परिवारले रुचाए न प्रजापतिले नै । त्यसैले एकदिन प्रजापति स्वयंले पिता अाजनलाई तिनको लागि नपर्खन आग्रह गरिन् । आग्रह यत्ति जोडको भयो कि पिता र मातालाई त्यो जिद्दीको अगाडि टिक्नै गाह्रो भयो । अन्ततः पिता अनजनले मायादेवीको बिहे शुद्धोदनसँग गरिदिए ।

तर हे पाठकगण ! चारपाँच वर्ष बितिसक्दा पनि मायादेवीबाट कुनै सन्तान भएन । धेरैले शुद्धोदनलाई अर्को बिहे गर्ने प्रस्ताव राखे । तर शुद्धोदनले कहिल्यै कसैका कुरा सुनेनन् । त्यसबेला सन्तान आफ्नो सुखको लागि मात्र होइन वंशकै लागि आवश्यक मानिन्थ्यो । सन्तान नभए पूरै वंश नरकमै जाकिएर बस्न सक्ने मान्यता थियो । त्यसैले शुद्धोदनलाई दोस्रो विवाहको लागि समाजको ठूलै दवाव थियो । तर प्यारी मायादेवीलाई यस लोकको नरकमा डुबाएर परलोकको सुख लिने कुरामा ऊनी कहिल्यै तयार भएनन् । शुद्धोदनले टेर्दै टेरेनन् ।

समाजले एक समयमा आएर शुद्धोदन र मायादेवीसमेतका नानाभाँति कुरा काट्न शुरु गरे । मायादेवीलाई यो सह्ँ भएन । एकदिन तिनी स्वयंले पति शुद्धोदनलाई आफ्नी दिदी प्रजापति गौतमीसँग दोस्रो बिहे गर्न आग्रह गरिन् । एकदिन होइन दुई दिन होइन दिनदिन तिनले एउटै कुरा गरेर शुद्धोदनलाई पिरोलिरहिन् । अन्ततः एकदिन वाक्क भएर उनले मायादेवीको प्रस्तावलाई स्वीकारे । त्यसपछि शुद्धोदनको दोस्रो बिहे प्रजापतिसँग धूमधामसँग भयो ।

समय बित्दै गयो । तर प्रजापतिबाट पनि सन्तान हुन सकेन । एकवर्ष दुईवर्ष हुँदै कैयूँ वर्ष बितिसके तरपनि दुबै रानीहरुबाट शुद्धोनलाई सन्तान हुन सकेन । सन्तान प्राप्तिकै लागि उनलाई थप बिहेको प्रस्ताव नआएको होइन । तर शुद्धोदनले अब कुनै पनि प्रस्तावलाई ढिम्कनै दिएनन् ।

जीवनको उत्तरार्ध शुरु भएपछि शाक्यगणले राजा शुद्धोदनलाई महाराजाको पदमा अभिषेक गरे । अब त आफ्ना स्थानीयगणको मात्र होइन सम्पूर्ण गणराज्यकै अभिभारा उनका काँधमा आएको थियो ।

समय बित्दै गयो । नीतिकुशल पराक्रमी महाराज शुद्धोदन कुनै पनि पूर्वमहाराजा भन्दा कमका भएनन् । उनका गणप्रतिको वफादारिता र राज्यसाचालनमा भएको कार्यकुशलताका कारण शाक्यगणको शान र सौकात आर्यावर्तभरि बढ्दै गयो । कोसलसम्राट् महाकोसल झनै खुशी भए । आफ्ना मातहतका कुनै पनि गणका राजा महाराजालाई नदिएको इज्ज्त र सम्मान उनले शुद्धोदनलाई दिन लागे । अति शक्तिशाली कोसलसम्राट्बाट त्यो इज्जत पाउनु सामान्य कुरा थिएन । सम्पूर्ण आर्यावर्तभरि शुद्धोदनको ख्याति झनै बढेर गयो ।

कोसलसम्राट् शुद्धोदनलाई यत्ति विश्वास गर्दथे कि उनले कहिल्यै शाक्य गणराज्यको आन्तरिक मामलामा दखल दिएनन् । बरु सकेसम्म सहयोग पुर् याउन उनी हरतरहले तयार नै हुन्थे । त्यसो हुँदा शाक्यगणको भौतिक एवं आध्यात्मिक विकासमा अन्योन्य सहयोग पुग्यो र कपिलवस्तु आर्यावर्तभरीकै ज्ञानका भोका प्रगतिशील साधु सन्त योगी श्रमण आदिका भेटघाट संगीति वा शास्त्रार्थको लागि एउटा पूर्णरुपको आध्यात्मिक केन्द्र नै बन्न गयो ।

तर कपिलवस्तु वा गण वा आफ्नै पनि जति नै इज्जत बढे पनि शुद्धोदनको सन्तानप्राप्तिको घिटघिटो सदा यथावतै रहिरह्यो । शाक्यजनबाट सन्तानको लागि तेस्रो बिहे गर्न दवाव बढ्दो थियो । उनी यसो नगर्ने कुरामा अडिग थिए । तथापि यस बाहेक सन्तान हुन्छ कि भनी उनले अरु के नै गरेनन् र हरेक उपाय गरे । वैद्यहरुले दिएका औषधि मान्त्रिकहरुले दिएका बुटी जान्नेहरुका झाडफूक ब्राह्मण पुरोहितले सुझाएका व्रत पाठपूजा घरेलु विश्वासअनुसार मन्छाउने पन्छाउने विधि सबै गरे ।

**६. ब्राह्मणवर्चश्वको अवसान क्षत्रीयउत्कर्षबारे सम्बाद**

हे पाठकगण ! समय बित्दै गयो । महारानीहरुको उमेर ४४ र ४५ नाघेर बिस्तारै बाजरतातिर ढल्कँदो थियो । जनता गणराजाहरु र महाराज शुद्धोदन अब निराश भइसकेका थिए । एकदिन दुबै महारानीहरुले महाराज शुद्धोदनलाई बिन्ति गरे- ूहे माहराज ! सुनिन्छ पश्चिमतिरका जनपदहरु र स्वयं कोसल महाजनपद र मगध महाजनपदजस्ता साम्राज्यहरुमा सन्तान उत्पादनको लागि पुत्रेष्ठी भन्ने अति प्रभावकारी यज्ञ गर्ने प्रचलन छ रे । के हामी पनि त्यही उपाय गर्न सक्दैनौँ ?ू

शुद्धोदनले नकारात्मक ढङ्गमा भने- ूहे महारानीद्वय ! तपाईंहरुका सन्तानको चाहनालाई मैले बुझेको छु र हामीले धेरै उपायहरु गर् यौँ पनि । तर यो उपायचाहिँ म गर्न चाहन्न । किनभने यज्ञसंस्कृति हामी गणराज्यका क्षेत्रीहरुको संस्कृति होइन र दोस्रो कुनै पनि बाहिरी प्रचलन समाजमा भित्रुउन अघि हामीले गणमा के असर पर्ला भनेर विचार पुर् याउनुपर्छ । विशेष गणका राजा महाराजा त यस्ता कुरामा सजग हुनै पर्छ ।\*
