---
title: निर्वाण
author: बसन्त महर्जन
genre: कविता
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

सिमाहः हाः थें  
हाइखँग्वःत फान्ताङ फुन्तुङ, फान्ताङ फुन्तुङ

प्याःथाय् ध्वग्गी थें  
खँग्वःया जंगल चकनी  
अनथन मदयेक जि तनी ।

जिगु सर्बय् -- निर्वाण  
जि धयाम्ह हे बुद्ध  
खँग्वलं अभिसप्त जि  
जंगल ध्यंसा हि पुसा जुयाः ब्वलनी  
खँग्वःया जंगलझन झन तना वनी ।

सिमाहः हाः थें हाइ  
खँग्वःत फान्ताङ फुन्तुङ, फान्ताङ फुन्तुङ  
खँग्वः ब्वलनी, ब्वलनी  
मस्यु, थ्व क्रमबद्धताया अन्त्य  
जि गबलय् निर्वाण जुइ ?

(स्रोत : **रचनाकारको [ब्लग](http://bm1972.blogspot.com)बाट सभार**)
