---
title: नेवारी गजल / हिति दयां छुयाये
author: अनिक शाक्य
genre: null
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

लः गबलें हा:गु मखु हिति दयां छुयाये  
नुग्लय् खिति दु ख्वा हिसि दयां छुयाये

थाय् बाय् फुक्क डोजरं नयाच्वनं तिनि  
लँ लिक्क छेँ बुँ छिमिजिमि दयां छुयाये

पला: त:थाय् तकं बि.सं. छ्यलीपिं झी  
झीगु थ:गु हे मौलिक तिथि दयां छुयाये

झी नेवा: तय्सं हे च्वये ब्वने स:गु मखु  
झीके थ:गु हे नेपाल लिपि दयां छुयाये

गबलें ज्या मव: सुना नं खंगु तकं मखु  
छंगु छेँय् लुँया:म्ह हे किसि दयां छुयाये

लसताय् यक्व दु दु:खय् लिक्क मदु सुं  
छं हे धा: अज्यापिं थ:थिति दयां छुयाये ।।
