---
title: गजल / छ्यायेगु गथे जिं
author: सौरभ शाक्य
genre: null
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

छ मदयेक जीवन छ्यायेगु गथे जिं  
मन मच्वन जि, सुइत धायेगु गथे जिं ।

सर्गतय् पिलि पिलि नगूत च्यानाच्वन  
मतःसिइत चिकं सायेगु गथे जिं ।

सुइत गुकथं कनेगु, जिगु द्वं मखु धकाः  
छ मदयेक जि जायेगु गथे जिँ ।

मिखाय् जायेक छ हे जक लुयाच्वन स्वले  
छ मदयेक मतिनाय् नायेगु गथे जिं ।

च्वये सर्ग क्वये पाःता छं मस्यूगु मखु  
दथुइ लाक्क झी निम्ह नाप लायेगु गथे जिं ।

**(स्रोत : झीँगु डट कम)**
