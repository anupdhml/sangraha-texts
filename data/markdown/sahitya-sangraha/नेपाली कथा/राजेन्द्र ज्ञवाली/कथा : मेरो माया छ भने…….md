---
title: कथा / मेरो माया छ भने……
author: राजेन्द्र ज्ञवाली
genre: कथा
language: नेपाली
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%a8%e0%a5%87%e0%a4%aa%e0%a4%be%e0%a4%b2%e0%a5%80-%e0%a4%97%e0%a4%a6%e0%a5%8d%e0%a4%af/%e0%a4%a8%e0%a5%87%e0%a4%aa%e0%a4%be%e0%a4%b2%e0%a5%80-%e0%a4%95%e0%a4%a5%e0%a4%be/
---

म मलमा पुग्दा हेलेनलाई मेरो स्टोर वरिपरि घुम्दै गरेको देखेँ । शायद मेरै प्रतिक्षामा थिइ । आफ्नो लोग्ने नर्सिङ होममा भर्ना भएको खवर मलाई दिएपछि एक दुई पटक अक्कल झुक्कल मात्र उसँग भेट भएको थियो । तर उ मसँग भेट्न आएको वेला म काममा अली व्यस्त भएकाले धेरै कुरा हुन भने पाएको थिएन । हो, उसको श्रीमान अझ नर्सिङ होममै भएको र स्थिति नसुध्रिएको उसले बताएकी थिइ । तर पछिल्लो पटक उसँग भेट नभएको लगभग एक महिना जति भइ सकेको थियो । कारण मेरो कामको समय परिवर्तन भएको थियो । अचेल म आउदा उ गइ सकेकी हुन्थी । त्यसमाथि म लगभग एक सातासम्म अर्को सहर गएर अस्ति मात्र आएको थिए । एक दिन विश्राम गरेर त्यस दिन काममा आएको थिए ।

म अली परै हुदा उसले मलाई देखि र स्टोरको काउन्टरको एउटा कुनालाई वाँयाँ हातले समाएर उभिइ राखी ।

नजिकै पुगेपछि मैले उसको अनुहार अली गम्भिर देखे । उसको श्रीमान नोर्मन निको हुने सम्भावना लगभग शुन्य भएको कुरा चिकित्सकहरूले उसलाई स्पष्ट वताइ सकेका थिए र त्यो मलाई पनि थाहा थियो । नजिकै पुग्दासम्म मेरो एउटै आशंकाको वादलमा हराइ सकेको थियो ।

'म अस्ति अस्ति पनि आएकी थिए । तर तिमिलाई देखिन । आज आउछौ भन्ने थाहा पाएर पर्खी राखेकी ।' उसले यसो भन्दै गर्दा एउटा वुकलेट जस्तो दुई पाना मलाई समाउन दिएकी थिइ ।

मैले हेरे । कुरा त्यही थियो । त्यो वुकलेट जस्तो दुई पानामा नोर्मनको तस्विर सहित संक्षिप्तमा उसको जीवनी लेखिएको थियो । त्यो वास्तवमा उसको मृत्युको सूचना थियो जसमा अन्तिम संस्कार कहाँ र कहिले गर्ने भन्ने वारे जानकारी पनि थियो । म आउनु पूर्व नै उसको अन्तिम संस्कार भइ सकेको रहेछ ।

'उसले शान्ती पायो ।' हेलेनले त्यो भनी रहदा मैले उ तिर हेर्न सकेको थिइन । त्यस्तो अवस्थामा के भनौ, कसरी सान्त्वना दिउ म निकै असमंजसमा थिए ।

केही क्षणपछि सामुन्य हेरे । उ शान्त देखिन्थी । निकै शान्त । उसको अनुहारमा पिर र चिन्ता देखिन मैले ।

'एक दिन हामी मध्ये कोहीले यसरी छाडेर जानु पर्ला भन्ने विश्वास लागेको थिएन ।' उसले अर्कै तिर हेर्दै भनी--अव वाकी जीवन मैले एक्लै काट्ने हो ।'

मेरा आफन्ती कोही पनि छैनन् यहाँ, सबै अन्यत्र छन् । तर म उसको सम्झनालाई विथोल्न सक्दिन ।' मैले उसका नातागोताका बारेमा सोध्दा भनी-- वोलाउन त मेरो वैनीले मलाई वोलाई रहेकी छ, तर हामी दुवैले यति लामो समय विताएको यो ठाउ छाडेर कसरी जाउँ ?

कुनै यस्तो क्षण आउछ जव हाम्रा आँखाले स्वचालित रुपमा मस्तिस्कको आदेश मान्न छाड्दा रहेछन् । अनी त्यतिवेला हामीले चाहेको स्थानमा दृष्टि पु¥याउन अतिरिक्त वल लगाउन पर्दो रहेछ, कुनै अटेरी वालकलाई वलजफ्ति पाखुरामा समाएर आफूले चाहेको स्थान तिर डो¥याए जस्तो । मेरा आँखा पनि त्यस्तै भएका थिए । मैले आफ्नो दृष्टिलाई वलपूर्वक उ तिर उन्मुख गराउनु परेको थियो । म उसको अनुहारमा हेर्न चाहन्थे, तर मेरा आँखा उसको सामना गर्न सकि रहेका थिएनन् ।

'उसको केटाकेटीको जस्तो चञ्चलता, उरण्ठ्याउला कुरा सबै सम्झनामा सिमित भए अव ।' उसले यसो भन्दै गर्दा मेरो दृष्टि भने अर्कै तर्फ गइ सकेको थियो ।

'तर म खुसी छु, उ पहिला गएकोमा ।' हेलेनको यो भनाइ मलाई तिन छक्क पार्न पर्याप्त थियो । मैले उ तिर हेरे । कुनै भाव देखिन अनुहारमा । त्यस्तै निर्विकार भवमा भनि-- यो उसकै चाहना थियो । म नभई नहुने, मलाई एकै छिन पनि छाड्न नसक्ने !' उ धाराप्रवाह भन्दै थिइ--तिमिलाई के भनु, एक पटक म वैनीकोमा गएको वेला दिनमा लगभग ५० पटक फोन आउथ्यो । कट्टु देखी औषधीसम्म कुनै सामान पाउने होइन । मैले राखेको सामान त ठिकै छ, उ आफैले राखेको सामान पनि नपाएर मलाई सोधेर हैरान पारेको थियो । म १५ दिनलाई गएको मान्छे चौथो दिन फर्केकी थिए ।

'साच्चै महिलालाई पुरुषको कमजोरी भन्छन् नी । त्यो होइन, वास्तविकता त के हो भने महिला पुरुषको शक्ति हो । वाहिर जति गरे पनि अप्ठेरो परेको वेला त स्वास्नी नै चाहिन्छ हो पुरुषलाई । कमसेकम मेरो अनुभव त त्यस्तै छ ।' अव भने हामी दुबै एक अर्काको अनुहारमा हेरि रहेका थियौँ ।

'वाहिर जति फुर्ती लगाउन् न, आड भरोसा त आमा अथवा श्रीमतीले नै दिने हो । त्यसैले होला भनेको सफल पुरुषका पछाडी महिला हुन्छन् । अप्ठेरोलाई पार गर्ने त्यो साहस र शक्ति पुरुषले महिलाबाटै पाउछ । एकल पुरुषको तुलनामा एकल महिलाको संख्या पक्कै पनि वढी हुनु पर्छ । लाग्ने मान्छेले त एक्लै वस्न सके पो ।'

अव भने मुस्कानसँगै उसका आँखा पनि चम्किन थालेका थिए ।

'अझ उसको त कुरै नगर । त्यति भर पथ्र्यो ममाथि । कुनै पनि काम गर्दा मलाई जनाउ दिनु पर्ने । अनी ससानो निर्णय पनि लिन नसक्ने । कहिलेकाही उसको स्थिति देखेर मलाई समेत दया लाग्थ्यो, कही उभन्दा पहिले म गए भने कसरी वस्ला भनेर ।'

'यो उसले झन महसुस नगर्ने कुरै भएन ।' उसले आफ्नो व्यागबाट रुमाल झिकेर मुख पुछ्दै भनी-- त्यसैले हरेक पटक चर्चमा जादा पार्थना गथ्र्यो ,'हे परमेश्वर हामी दुई जनामा मलाई पहिले वोलाउनु, यीनी विना मेरो जीवन नर्क हुनेछ । त्यति दया गर्नु ।'

अनी उसले म तर्फ हेर्दै भनी--मलाई पनि वेला वेलामा भनी रहन्थ्यो,'तिमी विना मैले जीवनको कल्पना समेत गर्न सक्दिन, आधाभन्दा वढी जीवन तिम्रै भरमा विताए । अब यो वुढेसकालमा म एक्लो जीवन वाँचन सक्दिन । त्यसैले यदि मेरो माया छ भने तिमी पनि इश्वरसँग पहिला मेरो मृत्युको कामना गर ।'

**(स्रोत : सदृश्य डट कम)**
