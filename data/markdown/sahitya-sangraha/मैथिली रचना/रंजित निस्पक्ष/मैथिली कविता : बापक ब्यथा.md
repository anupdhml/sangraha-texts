---
title: मैथिली कविता / बापक ब्यथा
author: रंजित निस्पक्ष
genre: null
language: मैथिली
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%ae%e0%a5%88%e0%a4%a5%e0%a4%bf%e0%a4%b2%e0%a5%80-%e0%a4%b0%e0%a4%9a%e0%a4%a8%e0%a4%be/
---

केहन निर्लज तों भेले ओली,  
बापक नाम हँसेले रै !  
केहन बंशमें जन्म भेलौ तोहर,  
खन्दानक नाम घिनेले रै !

बढ घिर्णित हम भेनौ ओली,  
जे जन्म देलियौ हम तोरा रै !  
अई स बरहिंया निपुतरे रहितौं,  
नै होइतौं अपहेलित,अपमानित रै !

केहन निर्लज..................!  
केहन बंशमें....................!

बढ कलंकित हम भेनौं ओली,  
तोरा सनके पुत जनमा !  
बुइझ ज पैतियौ तों हेबे एहन,  
शोइर्ये घरमें माईर दितियौ तोरा नुन चटा !

केहन निर्लज..................!  
केहन बंशमें....................!

रै अपने भाई पर गोली चला तों,  
ताना शाही हिटलर कहेले रै !  
मुरी उठा नै चलै छि हम,  
ओली केहन ब्यथा तों देले रै !

केहन निर्लज..................!  
केहन बंशमें....................!

ज बापक कहब सुनबे ओली,  
त् कहल करहि समाजक रै !  
अपन हठ तों छोइर क ओली,  
कानी लाज रखही अपन बापक रै !

केहन निर्लज तों भेले ओली,  
बापक नाम हँसेले रै !  
केहन बंशमें जन्म भेलौ तोहर,  
खन्दानक नाम घिनेले रै !

(स्रोत : रचनाकार स्वयंले '**नयाँ रचना पठाउनुहोस्**' बाट पठाईएको । )
