---
title: नेपाली प्यारोडी गीत / आँखा छोपी रोको हैन भन्नु पर्‍याछ
author: माधव सिग्देल माइला
genre: हास्य – व्यङ्ग्य
language: नेपाली
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%b9%e0%a4%be%e0%a4%b8%e0%a5%8d%e0%a4%af-%e0%a4%b5%e0%a5%8d%e0%a4%af%e0%a4%99%e0%a5%8d%e0%a4%97%e0%a5%8d%e0%a4%af/
---

आँखा छोपी रोको हैन भन्नु पर्‍याछ  
PM को भोको छैन भन्नु पर्‍याछ ।

मासिने पो हो कि फेरि केहि थाहा छैन  
भासिने पो हो कि अझ त्यो नि थाहा छैन  
बालुवाटार मेरो घर भन्नु पर्‍याछ  
प्रधानमन्त्री भएँ आज भन्नु पर्‍याछ ।

सिलाइ राख्या दौरा सुरवाल लाउन पा'को छैन  
धेरै भयो विदेश पनि घुम्न गा'को छैन  
लौन फोरम सघाइदेऊ भन्नु पर्‍याछ  
प्रधानमन्त्री भएँ आज भन्नु पर्‍याछ ।

सुद प्रभु मलाई पनि PM बनाइदेऊ  
जसो तसो संसदमा बहुमत पुर्‍याइदेऊ  
जसरी नि PM मलाई बन्नु पर्‍याछ  
प्रधानमन्त्री भएँ आज भन्नु पर्‍याछ ।
