---
title: हास्य गीति नाटक / दुलहीको खोज
author: प्रमोद अमात्य 
genre: नाटक
language: नेपाली
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%a8%e0%a4%be%e0%a4%9f%e0%a4%95-%e0%a4%b0%e0%a4%99%e0%a5%8d%e0%a4%97%e0%a4%ae%e0%a4%9e%e0%a5%8d%e0%a4%9a/%e0%a4%a8%e0%a4%be%e0%a4%9f%e0%a4%95/
---

**अमेरिकामा:**

**ममी-**  
आउन छोरा एउटा कुरा जरुरी गर्नुछ  
नेपाल गई दुलही एक तिमीले हेर्नुछ ।

**छोरा --**  
ममीको मन जरुर राख्छु नेपाल म जान्छु  
नेपाल जाने टिकट पनि अहिले म किन्छु ।

**नेपालमा दुलही खोज्दै:**

**दुलहा --**  
म टाठो बाठो अम्रिका बाट नेपाल आएको  
सुशील राम्री दुलही खोज्दै म यहाँ धाएको ।

**दुलही --**  
म जस्ती टाठी नेपाल भरि तिमीले भेट्दैनौ  
तर छ केही डिमान्ड मेरो मान्छौ कि मान्दैनौ ।

घरको काम सक्दिन गर्न पहिल्यै भन्देछु  
अफिस जाने तनाव पनि म लिन्न भन्देछु ।  
सासुमाँ संगै बस्न म हेर मरे नि मान्दिन  
अलग्ग आफ्नै ठेगाना तिम्रो छ छैन लौ भन ।

**दुलहा --**  
चीनिया अनि ईटाली पनि खाउँला जहिल्यै  
चिटिक्क चिल्लो गाडीमा सधैं घुमौला जहिल्यै ।  
बियर चिसो वाइन मीठो पिउँला कहिले  
डिस्कोमा पनि झुमेर हामी नाचौला कहिले ।

**दुलही --**  
बाहिर मात्र खाएर हेर जीवन चल्दैन  
कुकिङ गर्न तिम्लाई भन आम्छ आम्दैन ।  
घरमा एक कान्छा नि सधैं नभई हुँदैन  
पकाको भाँडा मस्कौन भन आम्छ आम्दैन ।

**दुलहा --**  
गन्थन यस्ता जति नै गरे कहिले पुग्दैन  
तिमरो मेरो मनमा मिले कसैले रोक्दैन ।  
हुन्छ त भन मलाई तिमी प्लेनमा उडौला  
तिमरो लागि यी काम सारा बिस्तारै सिकौला ।।।

*हास्य गीति नाटक (असारे झ्याउरे लोकछन्द ३२३२३३ )  
*  
*क्यालिफोर्नीया, अमेरिका ।*

(स्रोत : रचनाकार स्वयंले '**नयाँ रचना पठाउनुहोस्**' बाट पठाईएको । )
