---
title: धेरै चोटि आँखा जुध्यो तर तिमी हाँसेनौ
author: बुद्धवीर लामा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AC%E0%A5%81%E0%A4%A6%E0%A5%8D%E0%A4%A7%E0%A4%B5%E0%A5%80%E0%A4%B0_%E0%A4%B2%E0%A4%BE%E0%A4%AE%E0%A4%BE
---

केटा-  
धेरै चोटि आँखा जुध्यो तर तिमी हाँसेनौ  
दुई दिनको जिन्दगीमा केके हुने हो  
हाँसी राख न माया बोली राख न  
केटी-  
धेरै चोटि भेट भयो तर वाक्यै फुटेन  
बोल्न त मन लाग्छ बोली फुटेन  
हाँसु कसरी माया बोलुँ कसरी  
केटा-  
जिन्दगी बगेको पानी जस्तो हो  
आउँदैन फर्केर फेरिफेरि यो  
केटी-  
माया त दुई दिनको घामछायाँ हो  
कर्मले डोर्याई कता लाने हो  
केटी-  
आँखैको भाकामा मनै अल्झियो  
कहिलेकाहीं दुख्ने मुटु फेरि बल्झियो  
केटा-  
लजालु मुस्कानले साथ देऊ न  
तितोमिठो घाउमा ओठ टाल न  
केटी-  
भनुँ कसरी हाँसु कसरी  
शब्द - बुद्धवीर लामा  
स्वर - मानसिं थुलुङ्, उषाकिरण अधिकारी  
संगीत - मानसिं थुलुङ्
