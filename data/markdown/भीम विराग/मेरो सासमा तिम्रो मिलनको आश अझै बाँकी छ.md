---
title: मेरो सासमा तिम्रो मिलनको आश अझै बाँकी छ
author: भीम विराग
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%80%E0%A4%AE_%E0%A4%B5%E0%A4%BF%E0%A4%B0%E0%A4%BE%E0%A4%97
---

मेरो सासमा तिम्रो मिलनको आश अझै बाँकी छ  
मेरो मुटुमा मधुमासको विश्वास अझै बाँकी छ  
भुल्न सकिन्छ कसरी धराकास मिलनको रात  
जिन्दगीमा तिम्रो अँगालोको आभास अझै बाँकी छ  
सागरमा डुबेर नै बित्यो सारा जिन्दगी जब  
मरुभूमीय अतृप्तिको एहसास अझै बाँकी छ  
आज भोलि मौसम खराब छ ए मेरो दु:खी मन  
उनको र मेरो सुवासित मधुमास अझै बाँकी छ  
तिम्रो नाम लिएर बाँचेकोछु हरेक धड्कन  
यो ओठमा तिम्रो अधरको सुवास अझै बाँकी छ  
कति पीडा, कति हुर्मत तिरस्कार सहनु पर्यो  
फेरि पनि जिउँदोछु भन्ने कटुमास अझै बाँकी छ
