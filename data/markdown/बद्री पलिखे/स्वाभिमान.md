---
title: स्वाभिमान
author: बद्री पलिखे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AC%E0%A4%A6%E0%A5%8D%E0%A4%B0%E0%A5%80_%E0%A4%AA%E0%A4%B2%E0%A4%BF%E0%A4%96%E0%A5%87
---

जमिनभन्दा अग्लो  
ढिस्कोहुन्छ ।  
ढिस्कोले जतिसुकै फुइँ देखाए पनि  
 पहाडभन्दा अग्लो हुनै सक्दैन ।  
पहाडभन्दा अग्लो  
सगरमाथा हुन्छ ।  
पहाडले जतिसुकै फुर्ती देखाए पनि  
सगरमाथाभन्दा उच्च हुनै सक्दैन ।  
सगरमाथा अग्लो हुन्छ ।  
सगरमाथाभन्दा पनि अग्लो  
मान्छे हो,  
मान्छेभन्दा अग्लो  
स्वाभिमान हुन्छ ।  
स्वाभिमान,  
जमिनमाथि उठेको आकाश हो।  
क्षितिजमा  
जमिन र आकाशको भेट हुन्छ ।
