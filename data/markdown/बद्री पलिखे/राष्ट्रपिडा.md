---
title: राष्ट्रपिडा
author: बद्री पलिखे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AC%E0%A4%A6%E0%A5%8D%E0%A4%B0%E0%A5%80_%E0%A4%AA%E0%A4%B2%E0%A4%BF%E0%A4%96%E0%A5%87
---

शरीर  
राष्ट्रपिडाको ज्वरोले निष्लोट छ ।  
शरीर राष्ट्रनै त हो,  
सगरमाथा शिर निहुरिएको छ ।  
सँधै घाम उदाउने उज्यालो अनुहार  
अँध्यारो देखिन्छ ।  
शरिर ज्वरोले निष्लोट छ ।  
तनमा ज्वरो छ,  
मनमा ज्वरो छ ।  
ज्वरो चढेको चढै छ ।  
राष्ट्र  
पराधिनताको भयस्वास फेरिरहेछ,  
जिवन  
प्रत्येक साँझ बिहान  
मृत्युभय बाचिरहेछ ।  
हामि प्रत्येक क्षण र पलहरुमा  
भयमिश्रीत गाँस र पिडादायक बासका लागि  
ज्वर पिडा भोगीरहेछौ,  
राष्ट्र  
दुशासनको हातमा परेको छ,  
राष्ट्र कुशासनको जालमा फसेको छ ।  
शरीर  
राष्ट्र नै त हो,  
हामी राष्ट्रपीर भोगीरहेछौ,  
राष्ट्र  
नदीहो जोखिम तिरमा हिडिरहेछ,  
शरिर  
राष्ट्रपिडाले ज्वरग्रस्त छ,  
राष्ट्र  
शरीर नै त हो,  
शरिर ज्वरोले निस्लोट छ ।
