---
title: अराजक सहरमा
author: विवश पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B5%E0%A4%B6_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

सपनाको रङ्गीन घुम्टो ओढेर  
अराजक यो सहरमा  
प्रतीक्षाका आतुर मन ओछ््रयाउँदै  
धमिला आँखामा मान्छेहरू खोजिरहेछन्  
जीवनको उज्यालो रङ  
खोजिरहेछन्  
अप्रत्यासित ओठबाट अपहरित मुस्कान ।  
हेर्दाहेर्दै संवेदनाहीन यो सहरमा  
सालिक भएका छन् मान्छेहरू  
बुख्याचा भएर उभिएको छ ंवर्तमान  
निस्तब्ध सालिकका आँखाबाट  
अविराम झरिरहेछ पीरका रुन्चे झरी  
निथ्रुक्क भिजेको छ प्रस्तर मन  
चिंिसएको छ सपनाको ओभानो बलेंंसी  
छातीमा बोकेर  
यातनाका असङ्ख्य डाम  
घाइते सडकमा  
अथकित हिंडिरहेछन् मान्छेहरू ।  
अराजक यो सहरमा  
मौलाएको छ भ्रमको खेती  
भूमिगत छ आदर्श  
शुली चढेको छ इमान  
स्वार्थका खालमा  
तान्न आतुर छन् खेलाडीहरू  
जोकरसत्ता  
अपहरित छन्  
गुलाबी पूmलको अनुपम सौन्दर्य  
उदास उदास छन् मालीहरू ।  
अराजक यो सहरमा  
बतासजस्तै समाउन नसक्ने गरी  
भागेको छ वसन्त  
फर्केर फेरि कहिले नआउने गरी  
नदी भएर बगेको छ विश्वास  
मौन, नियालेर नदीको निष्ठुरता  
उदास बगरमा  
रुपान्तरित भएका छन् आकाङ्क्षाहरू  
हेर्दाहेर्दै जीवनको आकाशबाट  
अदृश्य छ खुसी  
हराएर जीवनको इन्द्रेनी रङ  
सेताम्मे काँस फुलाएर  
उराठिलो शिशिर बाँचेको छ समय ।  
अराजक यो सहरमा  
एउटा अराजक  
नियति भोगिरहेछन् मान्छेहरू ।
