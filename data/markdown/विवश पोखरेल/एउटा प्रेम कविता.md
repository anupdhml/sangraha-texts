---
title: एउटा प्रेम कविता
author: विवश पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B5%E0%A4%B6_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

म यसबेला --  
पुरानो अटोग्राफका पानाहरू पल्टाउँदै  
तिमीलाई सम्मिmरहेछु ।  
खङग्रङ्ग सुकेछन् अटोग्राफभित्र  
तिमीले स्नेह पोखेर च्यापेका  
गुलाफका स्निग्ध फूल ।  
विस्मृत अक्षरमा अनुवाद भएछन्  
तिम्रा सुन्दर अक्षर र मृदृ अभिव्यक्ति  
र एकाएक धमिलिएछ तिम्रो तस्विर ।  
यसबेला सम्झनसिवाय  
अर्को विकल्प नै के रहयो र ?  
सम्झिरहेछु  
विदाईका क्षणमा ढुङगेधारामा  
साबुनका फिँजमा आँसु मिसाउँदै  
लुगा धुँदै रूँदै गरेका तिम्रा आकृति ।  
बाटो छाडेर --  
नदी किनार चाँडो पुग्ने आतुरमा  
झुक्दै निहुरिंदै जाँदा--  
बयरका झयाङबीच अल्मिmएका  
तिम्रा लामा केशराशी ।  
र, त्यसलाई छुट्याउन  
बितेको एउटा सिङगो दिन  
अनि काँडेयुद्धमा विजयी--  
आफ्नो रगताम्य हात ।  
हुनसक्छ --  
यस बेला तिमी पनि मजस्तै  
स्मृतिका सेताम्मे कुहिरोभित्र  
आफूलाई हराउँदै --  
छली समयको विरmद्धमा  
क्षोभ प्रकट गर्दै गरेकी हुनसक्छ्यौ  
या--चिम्म आँखा चिम्लेर  
हामीले कहिले नचुँडिने बाचा गरेका  
देउराली र भञ्ज्याङ्गहरूसँगै  
गुम्बा र मन्दिरहरू  
सम्झिरहेकी हुनसक्छ्यौ ।  
साँच्चै नै --भाग्यले साथ नदिएपछि  
कसको के लाग्दो रहेछ र  
क्षमा गर, म यस बेला  
पुराना अटोग्राफका पानाहरू पल्टाउँदै  
मात्र तिमीलाई सम्झिरहेछु ।  
खङ्रङ्ग सुकेछन् अटोग्राफभित्र  
तिमीले स्नेह पोखेर च्यापेका  
गुलाफका स्निग्ध फूल ।
