---
title: एउटा भिन्नै ब्रित्तको खोजीमा
author: विमल कोइराला
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%95%E0%A5%8B%E0%A4%87%E0%A4%B0%E0%A4%BE%E0%A4%B2%E0%A4%BE
---

रन्थनिएर ईलाका, बस्ती र गाउँ  
भौतारिएर शहर, देश र परदेश  
टुक्र्याएर आफुलाई चौटा चौटामा  
के खोज्दै छौं हामी ?  
हाम्रो बिपन्नताको बिकल्प होइन रगत  
हाम्रो पछौटेपनको उपचार होइन घ्रीडा  
मायामा उनिएर खुशीका फुलहरुको  
सप्तरङी माला लगाएर खुशी हुनेहरुका निम्ति  
हुन सक्तैन बन्दूक - जन्म दिनको उपहार ।  
के को खोजीमा छौं हामी  
के पायौँ कती गुमायौँ  
के लेखा दुरुस्त छ हामीसँग - गुमेका श्रीजनाको  
के अभिलेख छ हामीसँग - रुवाइ र बिछोडको ।  
भर्पाइ बोकेर अतीतका गल्तीहरुको  
किन अझै जिद्दी गर्दैछौ हामी,  
हामीसँग अब बाँकी रात मात्र छ - दिन त उहिल्यै सिध्याइ सक्यौँ  
हामीसँग अब बाँकी घात मात्र छ - विश्वाश त उहिल्यै गुमाइ सक्यौँ  
स्नेहा र माया रहेन बाँकी अब - बाँकी त छ बिलौना र पस्चाताप  
पुण्यको कुनै खाता रहेन अब - हाम्रो भागमा छ फगत् राप र श्राप  
धोएर अतीतका रगतका टाटाहरु भन्दा  
किन हामी अझै बिभाजनमा गर्न गर्दैछौं ?  
कुन ठाउँमा छौं हामी - को सँग छौं  
एक पल्ट आफुले टेकेको धर्ती हेर  
एक पल्ट आँफैसँग प्रश्न सोधी हेर  
जहाँ हाम्रा र हाम्रा पुर्खाको  
पसीनाले सिन्चित थिए मायाका बगरहरु  
रुखो र सुस्क याममा पनि बहाउदै चिसो बतास  
अनबरत श्रममा हुन्थे द्रीढ्ताका हातहरु,  
यो ब्रम्हाण्ड धर्मशाला भए स्वर्गै हो मेरो देश  
नयाँ ब्रित्तको खोजीमा हिंडे पनि हुँदैन परदेश आफ्नै जस्तो देश ।
