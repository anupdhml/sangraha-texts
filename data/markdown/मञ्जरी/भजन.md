---
title: भजन
author: मञ्जरी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%9E%E0%A5%8D%E0%A4%9C%E0%A4%B0%E0%A5%80
---

हे जगन्नाथ विश्वव्यापी नाथ प्रभुको पाउको,  
भक्ति गर्नै मन नलाग्ने कुन जनमको पाप हो ।  
हा वितेको आयु मेरो सम्झंदा मन रुन्छ यो,  
भूल सारा माफ पाऊँ हे दयालू, है प्रभो ।  
हा, गरें निन्दा अरुको, छोडी कीर्तन नाथको ।  
लौ न स्वामी क् गँरु हा रुन्छु साह्रै फिक्री भो ।  
खालि हिंसा स्वादमा नै नित्य जिभ्रो लठ्ठ भो,  
नाथ प्रभुको नाम रसको स्वाद नपाई बिग्रियो ।  
खास अमृत-तुल्य मीठो सुन्नछोडी कीर्तन,  
नित्य निन्दा मात्र सुन्दै कात व्यर्थैको भयो ।  
राम पाउमा चढेको फूलको खुस्बू तजी,  
खाली अत्तर मात्र रोज्ने नासिका बेकाम भो ।  
असल काममा लाग्न छाडी अशुभ गर्ने हात यो,  
माफ बक्सी भूल अघिको शरण लेरऊ हे प्रभो ।  
तीर्थयात्रा गर्न छोडी पाउ चल्ने स्वार्थमा ,  
लाग्छ पछुतो के गरु लौ शरण आएँ नाथको  
मन बगैंचामा फुलेको पत्र तुलसी मञ्जरी  
प्रेम धागोमा उनेर लौ चढाएँ यो ।।  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
