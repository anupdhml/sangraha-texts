---
title: छाय् ख्वय्गु ?
author: नारायणदेवी श्रेष्ठ
genre: कविता
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

धा, दु:ख खाना मन छाय् ख्वय्गु ?

फुक्क सुखीपिं छन्हु ज्वी दु:खी,  
सु:खी धा:पिं नं ह्निलितिनी रे,  
रात्री दिवस थें सुख दु:ख धैगु  
हित्तु हिला च्वन नियमा थ्व 'वैगु'  
धा, दु:ख खाना मन छाय् ख्वय्गु ?

रविया गति थें सन्ध्या कालय्  
थुगु सुख नं ला फ्वीतिनि हंचा,  
थौंया बिपना कह्नय् व सपना  
सपना हे ख: थुगु जग विपना,  
धा, दु:ख खाना मन छाय् ख्वय्गु ?

स्वर्णिम आशय् बिलिबिली जा:गु  
हृदय थ्व जाय्फु घोर निराशं,  
विचरा पंकज प्रेम वियोगय्  
ला:थें झि नं लाय्फु पासा,  
धा, दु:ख खाना मन छाय् ख्वय्गु ?

हे मन छाय् थें ह्वाँय् ह्वाँय् ख्वय्गु  
सुख दु:ख लिस्ये छाय् संघर्ष,  
ख्वय्मदु बरु न्ह्यु, झं इतिइति न्ह्यु  
ख्वय्मदु सिबे जा मोह्निल धाय्ब्यु,  
धा, दु:ख खाना मन छाय् ख्वय्गु ?

*-- 'धर्मोदय'*

**(स्रोत : नारायणदेवी श्रेष्ठको नेपाल भाषाको कविता सङ्ग्रह 'मुकुस्वाँ' बाट सभार)**
