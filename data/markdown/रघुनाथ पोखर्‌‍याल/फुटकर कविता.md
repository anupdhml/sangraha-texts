---
title: फुटकर कविता
author: रघुनाथ पोखर्‌‍याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%98%E0%A5%81%E0%A4%A8%E0%A4%BE%E0%A4%A5_%E0%A4%AA%E0%A5%8B%E0%A4%96%E0%A4%B0%E0%A5%8D%E2%80%8C%E2%80%8D%E0%A4%AF%E0%A4%BE%E0%A4%B2
---

स्वस्तिश्री मसिशील शिल्पहरुले सब् गुण यसैमा लिन्या ।  
धैर्यादीगुणले अकृत्यहरुको स्तंभन् गराई दिन्या ।।  
युक्तीले पनि ता गुणी जन सबे मोहन गरी राखन्या ।  
उच्चाटन पनि दुष्टलाइ सहजै चातुर्यले लाउन्या ।।  
भक्तीले सहजै त षट्र करम ता जेठानजी गरेदछन् ।  
यस्ता श्रीयदुनाथ छेउ रद्धुनाथ्‌जीका प्रणामै पुगुन् ।।  
आनन्दमा छौं सब हामि जाहाँ ।  
संचार् नमिल्दा मन जान्छ ताहाँ ।।  
उप्रान्त धेरै त बखान सुन्छु ।  
त्स्‌ले सदा दास झञी म हुन्छु ।।  
माता पिता दाजु पनी त छैनन् ।  
काम्‌काज् तपाञी सित हाजिरै छन् ।।  
दान् भोग् नगर्दा धन जान्छ खेरै ।  
जान्‍न्या तपाञी कति लेखूँ धेरै ।।  
आकास्को जुन शेर हो उ पनि ता घायल भया चोरले ।  
सिर्‌को वर् जून हो थियो उ पनि ता घायल् भया सोरले ।।  
सिद्धैका जून जङ थिया उ विरता घायल् भया भोरले ।  
भाग्यैले परिपाठ पर्दछ कि यो बुद्धिका जोरले ।।  
बरु वन्‌मा बस्नु रुखमनि, खनी खानु छ तरुल् ।  
बरु भिक्षा माँगी फकिर भइ हिड्नु छ त जरुल् ।।  
धनी जन्ले हेंला गरिकन दियाको छ ननिको ।  
हरीहर्को सेवा गरिकन जियादेखि छ निको ।।  
चन्द्रमा पनि कलंक देखियो ।  
वेदमा त पशुघात लेखियो ।।  
ग्ाहले जलधिरत्न रोकियो ।  
यो बिना कुदिनले ति झै गयो ।।  
हरिस् खा हे हर खा अनि पछि त पाला पनि तं खा ।  
लदा खा भेरन् खा अनि पछि तं चैकी पनि चपा ।।  
                     \\'
