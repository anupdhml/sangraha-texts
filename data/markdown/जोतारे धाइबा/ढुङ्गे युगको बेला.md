---
title: ढुङ्गे युगको बेला
author: जोतारे धाइबा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8B%E0%A4%A4%E0%A4%BE%E0%A4%B0%E0%A5%87_%E0%A4%A7%E0%A4%BE%E0%A4%87%E0%A4%AC%E0%A4%BE
---

हुन्न थियो लुगाफाटा ढुङ्गे युगको बेला  
हातै हुन्थ्यो चम्चा-काँटा ढुङ्गे युगको बेला ।  
न त आगो न त अन्न चापचुप भै खेप्थे,  
थिए कि त मान्छे लाटा ढुङ्गे युगको बेला ।  
लालाबाला रुवाएर कन्दमूल खोजीमा,  
तय हुन्थ्यो लामा बाटा ढुङ्गे युगको बेला ।  
जे छ मजा जिन्दगीमा जोगिनलाई मान्छे,  
भुसुनालाई हान्थ्यो भाटा ढुङ्गे युगको बेला ।  
हाँस्ने-रुने-हल्ला गर्ने भाषाको व्यापारमा,  
केको नाफा केको घाटा ढुङ्गे युगको बेला ।
