---
title: ईशारा त गर्नुभयो
author: राममान तृषित
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%AE%E0%A4%AE%E0%A4%BE%E0%A4%A8_%E0%A4%A4%E0%A5%83%E0%A4%B7%E0%A4%BF%E0%A4%A4
---

ईशारा त गर्नुभयो माया मात्र हो कि हैन?  
मै शिवाय हजुरको दिलमा अरु छ कि छैन?  
भन्नुस न!  
कसो गरी पत्याऊँ म आजैसम्मै हजुरले  
कसैलाई लोभ्याएन जवानीको नजरले  
यति आशा देखाएको मलाई मात्र हो कि हैन?  
मै शिवाय हजुरको दिलमा अरु छ कि छैन?  
सायद अरु कति होलान् हजुरलाई रुचाउने  
मेरो जस्तै आशा लिई हजुरकै सामु आउने  
अरुले त यस्तै भन्छन् साँच्चो मात्र हो कि हैन?  
मै शिवाय हजुरको दिलमा अरु छ कि छैन?
