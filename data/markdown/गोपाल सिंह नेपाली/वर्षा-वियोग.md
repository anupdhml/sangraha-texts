---
title: वर्षा-वियोग
author: गोपाल सिंह नेपाली
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2_%E0%A4%B8%E0%A4%BF%E0%A4%82%E0%A4%B9_%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80
---

झिरमीर- झिरमीर पानी पर्छ  
झिरमीर- झिरमीर पानी पर्छ ।।१।।  
बादल मा बिजुली चम्किन्छ  
यो दुनिया झन्-झन् गम्किन्छ  
तिम्रो बाटो हेर्दा हेर्दा,  
आँखा तिरमिर-तिरमिर गर्छ  
झिरमीर- झिरमीर पानी पर्छ ।।२।।  
रात जुतेली चाँद हँसीलो  
छैनन्, छ त बादल गीलो  
यस्तो बेलामा तिमिलाई  
समझी-समझी मोर्नूपर्छ  
झिरमीर- झिरमीर पानी पर्छ ।।३।।  
यो सावनमा तिमि आएनौ  
मेरो दुःख हेर्न पायेनौ  
बादलबाट आँसु झर्छ  
आँखा बाट मोती झर्छ  
झिरमीर- झिरमीर पानी पर्छ ।।४।।  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
