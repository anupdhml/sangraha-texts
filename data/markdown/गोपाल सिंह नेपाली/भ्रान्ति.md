---
title: भ्रान्ति
author: गोपाल सिंह नेपाली
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2_%E0%A4%B8%E0%A4%BF%E0%A4%82%E0%A4%B9_%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80
---

ओडारसित, सोधें, "मान्छे कहाँ गयो ओडार ?"  
ओडारले भन्यो, "कुन्नि तलतिर ओर्ल्हेको मात्तै म जान्दछु ।"  
"कुटी, मान्छे यहाँ अएको थियो ?"  
"हो, किन्तु पानी खाएर आउँछु भनेर गएको मान्छे, अहिले- सम्म केही पत्तै छैन !"  
"मूलधारा, मान्छे कहाँ गयो भन त ?"  
हिड्नुहोस्, म देखाउँछु ।"  
"अगाडि-अगाडि खोलो, पछि-पछि म-समुद्रमा पुथ्यौँ ।  
खोइ त मान्छे ?" मैले भने ।  
"ऊ उतापट्टि ! भनेर लहरहरुले उसपार देखाइ दिए । उसपार जाँदा मन्दिर-भन्छ, "यता नआ यता नआ म्लेरुछ ।"  
नभागेको भए मस्जिदले झण्डै मेरो टाउको काटेको  
गिर्जा मलाई देखेर हाँसी मात्तै रुहने !  
धर्म भन्छ, "तँ कुन ?"  
विज्ञान भन्छ- "तँलाई के खाँचो ?"  
राजनीति भन्छ, "त्यसो नभन विज्ञान, यसलाई समात्नु पर्छ ।"  
घुम्दा-घुम्दा थाक्न पनि थालें । रुख मन्तिर बसेर केही फल खान लागेको थिएँ कि दुइ-तीनोटा मान्छे पानी भर्न भनी जलाशय-तिर आउँदा रहेछन् । एउटालाई टयाप्प समातेर हिंड जाउँ भनेको त मान्छे आफूलाई पनि नचिन्ने ! मैलाई भन्नलागे तँकुन ?"  
म कुन त--लौ भन ?  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
