---
title: एक टुक्रा बादल र मेरो सपना
author: कृष्ण पाख्रिन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A5%83%E0%A4%B7%E0%A5%8D%E0%A4%A3_%E0%A4%AA%E0%A4%BE%E0%A4%96%E0%A5%8D%E0%A4%B0%E0%A4%BF%E0%A4%A8
---

जब म तिमीलाई देख्छु  
एउटा आकाश जत्तिकै तिमी होचिएर  
झरेका हुन्छौं डाडाँमाथि  
एक बथान काकाकुल जस्तै  
र, छरिएका हुन्छौं क्षितिजमाथि माथि  
मानौं, आकाशमा इन्द्रकमल फुलेको छ  
त्यसबेला तिमीलाई  
एक टुक्रा बादल भन्न मन लाग्छ।  
हो मन लाग्छ, तिमीलाई टिपेर  
त्यो हरियो डाडाँबाट  
त्यो जून उदाउने क्षितिजबाट  
मेरो आँखाको खाली फ्रेममा बाँधि दिनु  
र \\'खालि\\'को अस्तित्व मेटाई दिनु  
तर मेरो बादल  
मदेखि पर  
छाना छानामा आएर  
रुँदै आँशुका थोपोभित्र, हाँस्ने अभिनय गर्छ  
अनि भन्न मन लाग्छ - मेरी केटी  
तिम्रो अभिनय असफल छ, मेरो विगतका असफल सपना जस्तै।
