---
title: तिमी यसै लजायौ
author: दिनेश अधिकारी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%A8%E0%A5%87%E0%A4%B6_%E0%A4%85%E0%A4%A7%E0%A4%BF%E0%A4%95%E0%A4%BE%E0%A4%B0%E0%A5%80
---

तिमी यसै लजायौ, म उसै धकाएँ  
न बोल्यौ तिमी नै, न मैले बोलाएँ  
कति स्वप्न आए परेलीमा बस्न  
न सोध्यौ तिमीले, न मैले सुनाएँ  
बैँसालु पाखाभरि कोही चरेझैँ  
नजरको नशालु कुलेसो तरेझैँ  
हुरी चल्छ मनमा--- तिमी भित्र छ्यौ कि ?  
मेरो दिल हरायो--- तिमीले लियौ कि ?  
यो कस्तो हो माया मुटु बाँडिएझैँ  
म हाँस्दा अधरमा तिमी बाटिएझैँ  
झरी पर्छ तनमा तिमीले छोयौ कि ?  
म बग्दो नदीको तिमी बाँध हौ कि ?
