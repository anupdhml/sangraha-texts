---
title: यो हाम्रो कस्तो मिलन हो
author: धनेन्द्र विमल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A7%E0%A4%A8%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0_%E0%A4%B5%E0%A4%BF%E0%A4%AE%E0%A4%B2
---

यो हाम्रो कस्तो मिलन हो  
शून्यताको जहाँ बास छ  
केवल खुल्दुलीको खाली ढुकढुकीको  
सानो सानो मिठो धुन छ  
लाग्छ अब रात नढले हुन्थ्यो  
तिम्रो मेरो साथ नछुट्टिए हुन्थ्यो  
म डुबिदिन्थें आकाश तालमा  
म खेलिदिन्थें केशको छालमा  
तिम्रो आगमनले जीवन बदलियो  
सारा मौसम मेरो लागि भैदियो  
म खोजिरहन्थें शीतल छहारी  
तिमी साँझ मेरो तिमी नै बिहानी  
शब्द - धनेन्द्र विमल  
स्वर - इन्द्रजीत मिझार  
संगीत‍ - सम्भुजित बासकोटा  
चलचित्र - सीता
