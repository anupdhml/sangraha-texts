---
title: किन मन हुन्छ चञ्चल
author: धनेन्द्र विमल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A7%E0%A4%A8%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0_%E0%A4%B5%E0%A4%BF%E0%A4%AE%E0%A4%B2
---

किन मन हुन्छ चञ्चल  
किन बढ्छ याद झनझन  
के भो मलाई के रोग लाग्यो लौन बताऊ  
लडें लडें लडें म त लौन समाऊ  
कति बसन्त आए गए तर यस्तो भएन  
काउकुती लाग्नुपर्ने मनमा तर कहिले लागेन  
अचानक आज किन धड्कन बढेको ?  
भोक प्यास छैन मलाई यो के भएको ?  
मुहार मेरो कलिलो मुना आज हाँसिरहेछ  
जोवन मेरो सम्हालिने कोही आइरहेछ  
अचानक आज कस्तो फरक भएको  
हासुँ हासुँ रोऊँ रोऊँ यो के भएको  
कसैको माया जालमा खसे जस्तो छ  
वैंशको लाली आज चढेजस्तो छ  
शब्द -- धनेन्द्र विमल  
स्वर -- साधना सरगम  
संगीत -- भूपेन्द्र रायमाझी  
चलचित्र -- गोपीकृष्ण
