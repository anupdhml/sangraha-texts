---
title: मुक्त पीडा
author: विमल वैद्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%B5%E0%A5%88%E0%A4%A6%E0%A5%8D%E0%A4%AF
---

चराको पखेटा काटियो  
र, उसलाई उड्न भनियो  
मानिसको गोडा गिाडियो  
र, उसलाई हिँड्न भनियो  
एउटा विषम विडम्बना  
आकाशका ताराहरूको  
एक-एक ज्योति नियाल्दै  
गुलेली हानियो ।  
मान्छेको सपना  
उष्ण मरुभूमिको तापमा पग्लदै छ  
वरफको शीतलता  
उसलाई सााघुरो गल्लीको यात्रा भयो  
सूर्य छुने आकांक्षा  
त्यसको नजिक पुग्न नपाउादै  
समुद्रको नूनिलो पानीमा  
समाहित हुने गर्छन् ।  
हरेक बिहानीको उज्यालो पनि  
बिझाउने गर्छ अचेल  
कमसेकम कालो रातमा  
केही देख्नु त पर्दैन  
केही सुन्नु पनि त पर्दैन  
अभ्यस्त, यति व्यस्त बन्यो कि जीवन  
पीडामा पनि  
मान्छे रमाउन थाल्यो ।
