---
title: प्रभुको पदमा मन लागिरहोस्
author: रमेश खकुरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%AE%E0%A5%87%E0%A4%B6_%E0%A4%96%E0%A4%95%E0%A5%81%E0%A4%B0%E0%A5%87%E0%A4%B2
---

प्रभुको पदमा मनलागिरहोस्  
उपकारतिरै धन लागिरहोस्  
जुन कर्म गरूँ म सुकर्म हओस्  
जुन शव्द भनूँ शुभ शव्द बनोस्।  
न कसैसित रोष रहोस् मनमा  
अभिमान नहोस् बलमा धनमा  
करुणा सब जीव जगत् जनमा  
अनि संगति होस् बुध सज्जनमा ।  
सब जीव चराचर ईश्वर हो  
म भनी जुन बोल्दछ ईश्वर हो  
अनि के छ र भेद तिमी र ममा  
सबमा छ उनै प्रभुकै सुषमा ।  
म निमीलितलोचन हेर्न सकूँ  
अनि कान थुने पनि सुन्न सिकूँ  
मुख बन्द भए पनि गान खुलोस्  
प्रभुको महिमा गुणगान चलोस् ।
