---
title: मिल्दैन विचार आफ्नो त घरमा
author: ज्ञानुवाकर पौडेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8%E0%A5%81%E0%A4%B5%E0%A4%BE%E0%A4%95%E0%A4%B0_%E0%A4%AA%E0%A5%8C%E0%A4%A1%E0%A5%87%E0%A4%B2
---

मिल्दैन विचार आफ्नो त घरमा  
पुरानै छ संस्कार आफ्नो त घरमा ।  
बन्ने हो भने यो मरुभूमिको कवि  
पाक्दैन परिकार आफ्नो त घरमा ।  
छुटेदेखि भएको त्यो एउटा जागिर  
हुँदैन सत्कार आफ्नो त घरमा ।  
पछ्याउँछ खाली सपनाहरूले पनि  
लिँदैन आकार आफ्नो त घरमा ।  
केसित खानु खै मनको लड्डु ?  
विपन्न परिवार आफ्नो त घरमा ।  
फेरि त्यै पिउने पिलाउने कुरा  
चल्दैन यार आफ्नो त घरमा ।
