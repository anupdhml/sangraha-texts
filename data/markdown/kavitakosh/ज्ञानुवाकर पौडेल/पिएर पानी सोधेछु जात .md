---
title: पिएर पानी सोधेछु जात
author: ज्ञानुवाकर पौडेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8%E0%A5%81%E0%A4%B5%E0%A4%BE%E0%A4%95%E0%A4%B0_%E0%A4%AA%E0%A5%8C%E0%A4%A1%E0%A5%87%E0%A4%B2
---

लाग्यो आखिर ठूलै बात  
समाउँदा मैले तिम्रो हात  
देखिनँ आँखा प्यास लाग्दा  
पिएर पानी सोधेँछु जात  
पहिले लाग्थ्यो पैसाको नशा  
अचेल लाग्छ रूपको मात  
कमाएँ बदनामी यो कस्तो मैले ?  
नचले नि हावा हल्लिन्छ पात  
मायाको बदला नदिएर माया  
गरेकै हो तिमीले अन्तरघात  
नसोध बित्छ कसरी दिन ?  
लाग्छ किन प्यारो रात ?  
फोर्न नजान्दा मौकाँ हीरा  
खायो \\'ज्ञानु\\'ले समयको लात ।
