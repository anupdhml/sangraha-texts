---
title: कविले….
author: ज्ञानुवाकर पौडेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8%E0%A5%81%E0%A4%B5%E0%A4%BE%E0%A4%95%E0%A4%B0_%E0%A4%AA%E0%A5%8C%E0%A4%A1%E0%A5%87%E0%A4%B2
---

विचारको खेती थालेछ कविले  
अक्षरको माहुरी पालेछ कविले  
छाडेर चहार्न अब मठ-मन्दिर  
कस्तो यो क़दम चालेछ कविले  
किनेछ फेरि अर्कों नयाँ किताब  
पुरानो कोट त्यो टालेछ कविले  
के सोचेर कविलाई दिएको इनाम  
के सोचेर इनाम फालेछ कविले  
राख्तो रै'नछ धेरै अतीत -- मोह  
जीर्ण परम्परा 'नि ढालेछ कविले  
उज्यालो हेर्न त्यो पुरै बस्ती  
घर आफनो बालेछ कविले  
बाँकी छदैं खेल्न अन्तिम दृश्य  
पर्दा खसाई हालेछ कविले ।
