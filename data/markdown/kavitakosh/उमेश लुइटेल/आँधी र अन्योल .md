---
title: आँधी र अन्योल
author: उमेश लुइटेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%89%E0%A4%AE%E0%A5%87%E0%A4%B6_%E0%A4%B2%E0%A5%81%E0%A4%87%E0%A4%9F%E0%A5%87%E0%A4%B2
---

जून छ उमेश लुइटेल  
छाया पोखिएन  
प्रकाश पोतिएन  
सायद प्रशोधित प्रकृति हो यो ।  
आकाश  
अनिष्टताको मृदङग बजाउँदै चम्काइरहन्छ बिजुली ।  
हुरी  
मुटुको ऐनामा ताण्डव देखाउँछ  
घुट्को-घुट्को भय पिएर  
आगो बिना नै हृदयको रङ्गमञ्च जलिरहन्छ ।  
चट्याङ्  
बुलन्द आवाज फैलाउँदै वर्तमानमा बज्रन्छ  
परिणाममा आशाको सुललित व्यूह यसरी बिलाउँछ  
जसरी खसेको आँसु आँखामा पुन : आउँदैन ।  
पानीका भुल्कासरि मर्छन्  
धैर्य र स्वतन्त्रता ।  
सडकभरि विचारका सुन्दर पफिन पछारिन्छन्  
हावा सहन नसरी प्रयोगमा व्यस्त  
एउटा हार्वे किचिन्छ आफ्नै घरले ।  
कष्ट र विपतका बुँद-बुँद आँसु  
मिसिन्छन् दर्कनेमा  
बिस्तारै स्वरहरु अस्पष्ट हुन्छन्  
दृश्यहरु पलायन हुन्छन् मौसमको गर्भमा ।
