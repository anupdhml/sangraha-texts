---
title: ईश्वरहीन
author: ज्योति जङ्गल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%AF%E0%A5%8B%E0%A4%A4%E0%A4%BF_%E0%A4%9C%E0%A4%99%E0%A5%8D%E0%A4%97%E0%A4%B2
---

कहिल्यै प्रेम भएन  
ईृश्वर र मेरो  
भक्तिको नाममा  
न मैले ईश्वरको प्रगीत बोलेँ ?  
   
सपनाको थप एउटा चगा उडाएँ  
मनकै भयको कसिंगर डढाएँ  
भजनको लयमा  
मनोरञ्जन मिसाएर  
मेरै खसी गाएँ  
र मन्दिरमा पूर्णतः  
मैले ईश्वरलाई बिर्सिएँ।  
   
कहिल्यै मेल भएन  
आशिष् र मेरा सपनाको,  
इच्छाको क्षितिजमा तरेली उठ्दै खस्तै गरे ध्यानमा  
त्यहाँ कतै ईश्वर थिएन।  
   
बाँकी त हज्जारौँ देवदूतहरु  
कति जिउँदा देवताहरु  
सयौँ स्वादका प्रसादहरु  
सयौँ बन्कीका मुर्तिहरु  
अहँ, पटक्कै  
मैले ईश्वरलाई कहीँ कसैको दु:खनजीक पुगकै देखिनँ।  
   
कसले रच्यो यो अदृश्य जादू  
जो झुक्क्याइरहेछ  
सजिलै  
एक्काइसौँ शदीका मान्छेलाई  
कि बाँकी छ केही रहस्य  
र खोजिरहेछ उसैलाई ?  
कदाचित् भेट भए भनिदिन्थेँ  
धेरैधेरै पीडाका साउतीहरु  
पापका प्रायश्चितहरु  
प्रेमप्रणयहरु  
दु:खका सुसेलीहरु  
नसुनिदिएकोमा धन्यबाद।  
   
नत्र न्याय दिने थिएँ..  
हिरासत बन्द ईश्वरलाई  
भागेर कहाँ पुगिसक्थ्यो होला ऊ  
मन्दिरमा नथुनिएको भए।
