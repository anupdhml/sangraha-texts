---
title: वियोगिनी सन्ताप
author: पुण्यनाथ शर्मा लोहनी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A5%81%E0%A4%A3%E0%A5%8D%E0%A4%AF%E0%A4%A8%E0%A4%BE%E0%A4%A5_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%B2%E0%A5%8B%E0%A4%B9%E0%A4%A8%E0%A5%80
---

सासू देखिसहन्न नन्द बजिनी आँखा तरी मर्दछे  
जेठानी मुसुमुन्द्रि क्यै चुक भये लाई खुशी पार्दछे ।  
चाकरहेरु नटेरने पति भने पर्देशमा राज् हुने  
चिर्छन छाति चरक्क कामशरले कुन् युक्तिले बाँचने ।।१।।  
देख्दा हाय ! वसन्तको समय यो छाती उसै फुट्दछन्  
छिन-छिनमा विजि कामका शर कडा टुक्रा हजार् बन्दछन् ।  
आँशू वर्वर नेत्रदेखि झरदै राता भये येसरी  
पर्खूं भन्दछ आश ली मन तई हो बाँचने के गरी ।।२।।  
कस्तो सुन्दर हा ! थियो शरिर यो फुस्रो भयो शोकले  
बाला बाजु बने शरीर घटदा बाँकी छ प्राण आशले ।  
यस्तो दु:ख-समुद्रमा परि सदा विह्रल् भयेकी ममा  
गर्दैनस् किन दैव ! एक रति दया पत्थर जम्यो की तँमा ।।३।।  
बस्छन् सय संगिनीहरु लिपी फुल्दार झाडीमनी  
वर्वर आँशु खसालि झ्यालिबचमा बस्छू म ता दिन् गनी ।  
आयेनन् पति तैपनी ऋतु भने बित्दो छ सर्सर गरी  
यस्तो देखि अघोर रुन्छ मन यो बेहोश भै धर्धरी ।।४।।  
खासा कोमल पातली कमलका गद्दी बनाईवरी  
छिटछन् शीतल जल् पनी घरिघरी हाँक्छन् इ पङ्खा घरी ।  
गर्छन् ज्यान दिई सखीहरु पनी आराम् गराऊँ भनी  
जम्का सङ्ग नपाउँदा मकन ता बाधा दिने ई पनी ।।५।।  
कत्रो पुण्य गरेर मानिस जुनी पायें यहाँ लोकमा  
कस्तो यौवनले छु पूर्ण अहिले सारा सखीहरुमा ।  
दिन दिन घट्दछ यो उमेर अब ता फर्कन्न यस जन्ममा  
वनकी कुन्द लतासरी अब भयें यै रै\\'छ यो कर्ममा ।।६।।  
सारै नै म अभागि रै\\'छु सबमा कुन् पापको राशिले  
बैसैमा पतिसङ्गले रहित भै बस्नुपरयो शोकले ।  
आई नाथ मलाइ साथ दिनका बिचमा जसै चूमेनन्  
द्यृला दैव ! अवश्य जान तिमिले पूजा मिठाईसमन् ।।७।।  
(\*सूक्तिसिन्धु (फेरि), जगदम्बा प्रकाशन, २०२४)
