---
title: के भनुँ म कसो गरी परें
author: यादव खरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AF%E0%A4%BE%E0%A4%A6%E0%A4%B5_%E0%A4%96%E0%A4%B0%E0%A5%87%E0%A4%B2
---

के भनुँ म कसो गरी परें  
मोहिनीको मायाजालैमा  
बोलाइरहने टोलाइरहने  
त्यो आँखाको नीर तालैमा  
रुपै कस्तो परी जस्तो  
दन्तै लहर खोली हाँस्दा  
फूलै फूल उनको गालामा  
डुबें म त नीर तालैमा  
माया बस्यो दिलै फस्यो  
आफ्नै मन उनिदिऊँ कि  
उनले लाउने जुही मलैमा  
डुबें म त नयन तालैमा  
शब्द - यादव खरेल  
स्वर - अभिजित  
संगीत - सम्भुजित बासकोटा  
चलचित्र - प्रेमपिण्ड
