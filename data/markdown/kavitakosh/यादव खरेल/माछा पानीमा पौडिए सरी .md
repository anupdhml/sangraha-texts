---
title: माछा पानीमा पौडिए सरी
author: यादव खरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AF%E0%A4%BE%E0%A4%A6%E0%A4%B5_%E0%A4%96%E0%A4%B0%E0%A5%87%E0%A4%B2
---

माछा पानीमा पौडिए सरी  
नसोध जीवनमा कति खाइयो  
पिउनु त छँदैछ जसरी पनि  
तर कुनै न कुनै बहाना चाहियो  
बरालिएको यो ज्यान मान्दैन केही गरी  
साँझ पर्दा नपर्दै आँत जल्छ हरहरी  
उसले मलाई धोका दिई  
छिया छिया भएको मन सिउनै पर्यो  
मौसम पनि खराब छ  
यस्तोमा त अलिकति पिउनै पर्यो  
किरिया हाल्यो भोलि पल्ट उही मति  
जिन्दगीको रफ्तार यही हो यही गति  
दुई दिनको जिन्दगानी  
जस्तो तस्तो हाँसेर जिउनै पर्यो  
एक्लै त व्यवस्था गरियो भने  
जमघटमा त झन पिउनै पर्यो  
जति नै खायो खाऊँ खाऊँ लाग्ने  
कान्छी मट्याङ् मट्याङ्  
लाग्यो हामीलाई रोग  
कान्छी मट्याङ् मट्याङ्  
शब्द - यादव खरेल  
स्वर - रामकृष्ण ढकाल  
संगीत - सम्भुजित बासकोटा  
चलचित्र - जाली रूमाल
