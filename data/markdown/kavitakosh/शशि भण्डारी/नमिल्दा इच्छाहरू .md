---
title: नमिल्दा इच्छाहरू
author: शशि भण्डारी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A4%B6%E0%A4%BF_%E0%A4%AD%E0%A4%A3%E0%A5%8D%E0%A4%A1%E0%A4%BE%E0%A4%B0%E0%A5%80
---

--- तातो सूर्य  
  दिनलाई सजाउँछ  
  आफै शीतलता खोजिहिँड्छ ।  
--- रुग्ण चन्द्रमा  
     अँध्यारोमा झुल्कन्छ  
     आफै रातको वशमा पर्छ।  
--- शुष्क पानी  
    आफै तिर्खा मेटाउन खोज्छ  
    प्यास सम्झी रुने गर्छ।  
--- निर्मोही सपना  
     आँखालाई बहिष्कार गर्छ  
    आफै साँझ कुरिरहन्छ ।  
--- नमिल्दा इच्छाहरू  
      --- प्रकाशबाट छाया छुटाउँदै  
      --- दिनबाट राप खोस्दै  
      --- रातबाट धार निचोर्दै  
मेघलाई उल्र्याउँछन्  
पानीलाई वेगविहीन बनाउँछन्  
सपनालाई पनि अस्वीकार गर्छन्।
