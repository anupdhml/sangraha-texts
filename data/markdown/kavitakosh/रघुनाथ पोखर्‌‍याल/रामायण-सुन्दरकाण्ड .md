---
title: रामायण-सुन्दरकाण्ड
author: रघुनाथ पोखर्‌‍याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%98%E0%A5%81%E0%A4%A8%E0%A4%BE%E0%A4%A5_%E0%A4%AA%E0%A5%8B%E0%A4%96%E0%A4%B0%E0%A5%8D%E2%80%8C%E2%80%8D%E0%A4%AF%E0%A4%BE%E0%A4%B2
---

पहिलो सर्ग  
अगम बल लगाया सिन्धु गोखुर् बनाया ।  
असुरदल जलाया मेरुकाया बनाया ।।  
सुमति गुण चलाया धन्य ती फेरि आया ।  
कपिपति कहलाया रामको प्रेम पाया ।।१।।  
सय योजन् भनि त प्रमाण् कह्याका ।  
कमरादी जलजन्तु धेर् भयाका ।।  
जलधी पार हुनै भनी कुद्याका ।  
हनुमान् संशय तेजि खुस् भयाका ।।२।।  
ध्यान राखी परमात्मरामपदको भन्दा भया दिल् घडी ।  
वानर् हो मञिलाई हेर अहिले जाँदा गगन्‌मा उडी ।।  
सीताका पनि पाउन्यै छु दरसन् ऐल्हे कृतार्थै भञा ।  
फेरी फर्कि म रामका चरणमा पुग्न्या छु जानी लिञा ।।३।।  
स्मरण् गर्न्या मर्न्या समय विचमा राम भनि जन् ।  
अपार् संसार् सागर् तरि परमपद्माe पुगदछन् ।।  
म दूतै हूँ तिन्‌को मसित सुनको औंठी उनको ।  
छ उन्‌कै ध्यान राखी अलप जलधी पार् हुनु निको ।।४।।  
येति भनीकन पसारि भुजा कुद्याका ।  
तेर्छो गलो तल नजर् पद खुम्चियाका ।  
दक्षिण् दिशातिर मुखै गरि गै गयाका ।  
ती वायुवेग हनुमान धिरज् धर्या&gt;का ।।५।।  
त्यो देखी देववार्ता कति न कति भया वायुवेग्‌ले गयाको ।  
लङ्कामा पस्न सक्‌न्या छ कि छइन भनी बुझन मन्सुव् भयाको ।।  
तेस् बेला नागमाता तिर फरकि सबै देवताले भन्याको ।  
वानर्‌को विघ्न केही गरीकन बुझि आ बुद्धि बल् जो भयाको ।।६।।  
हनूमान्‌को विघ्नै गरुँ भनि गयाकी उ सुरसा ।  
बसी बाटो छेकी वचन कहनै लागि सहसा ।।  
क्षुधा देखी मेरा अमरगणले भक्षण दिया ।  
प्रवेश् गर् यै मेरा वदन-बिचमा क्यै मति भया ।।७।।  
त्यो सुन्दा हनुमानले पनि भन्या श्रीरामका काममा ।  
जान्छू जानकिलाइ खोजन भनी फिर्न्याछु छिन मात्रमा ।।  
सीताको समचार् सुनाइ सहसा श्रीरामका कानमा ।  
वाँ देखी मुखमा प्रवेश गरुँला खुस् हौ नमस्कारमा ।।८।।  
येती भन्याकि सुरसा हनुमानजीले ।  
भन्दी भई वदनमा पसि जानु तैले ।।  
नाहीं भन्या तँकन खाइ दिन्याछु मैले ।  
ऐल्हे मलाइ पनि भोक बडो हुनाले ।।९।।  
त्यो सुन्नि मात्र बजरंबलिले भन्याको ।  
मुख् बाउ पस्दछू र जान्छु म वेग् लियाको ।।  
येती भनी शरिर योजनको तुल्याया ।  
ती रामदूत हनुमान कहाँ डराया ।।१०।।  
त्यो देखी पाँच योजन् वदन उ सुरसाले बढाई बढाई ।  
दश् योजन्‌का हनुमान् तब वदन बडो बीस योजन् गराई ।।  
तीस् योजन्‌का हनुमान् तब वदन पचास् योजनैको तुल्याइ ।  
औंठी झैं भै पस्याका बाहिर भइ कपी भन्न लाग्या भुलाई ।।११।।  
म ता तिम्रा तेस्ता मुखभितर गै बाहिर भञा ।  
नमस्कार् यो मेरो तिमिकन छ जान्छू अब गञा ।।  
भन्याको सुन्दामा सहज सुरसा त्यो चकित भै ।  
शुभाशीर्वाद् गर्दै कपि सित उ विस्तार् कहँदि भै ।।१२।।  
पठायाको तिम्रो बल बुझ भनी देवगणले ।  
त्यसै कारण् मैले बल बुझी लियाको विघनले ।।  
उ सीताको दर्शन् तिमीकन त मिल्ला सहजले ।  
पुगौला श्रीराम्‌का चरणतलमा त्यै सुमतिले ।।१३।।  
येती भनेर सुरसा गइ देवलोक्‌मा ।  
बज्रंबली ति हनुमान पनि सहज्‌मा ।।  
जाँदा भया गरुड झैं गरि ता गगन्‌मा ।  
श्रीरामको मकन काम भनी मगन्‌मा ।।१४।।  
तेस्‌बेला त समुद्रले पनि भन्या मैनाकका कानमा ।  
मेरो सागर नाम भो सगरले वृद्धि दिन्या कालमा  
तिन्‌का वंश विषे त रामकि जनम् श्री रामका काममा ।  
जान्छन् ती कपि जाउ पर्वत तिमी विश्रामका हेतुमा ।।१५।।  
ती मैनाक गया सुवर्णमणिका तेस् माथि नर् तन् थपी ।  
पौंची ती हनुमानका नगीचमा भन्दा भया ह् कपी ।।  
सागर्‌ले म अह्राउँदा उठि गया विश्राम क्यै पाउला ।  
जाऊ फल्‌फुल खाउला तब तिमी छिन्‌भर् बसी आउला ।।१६।।  
त्यो सुन्दा हनुमानले पनि भन्या श्रीइरामका काममा ।  
जाँदामा मञिंले त खान नहुन्या क्या बात विश्राममा ।।  
जल्दी जानु छ जानकीकन पनि खोज्ना निमित्तै भनी ।  
कर्‌ले स्पर्श गरी गया ती हनुमान् पन्छी समान्‌का बनी ।।१७।।  
केही दूर थया भयंकर बडी क्वै सिंहिका भेटिई ।  
तेस्‌ले वेग टुछाउँदा हुँदि अधोदिष्टी दिंदा देखिई ।।  
छायाको ग्रहणै गरीकन पनी त्यो खान सक्‌न्या थिई ।  
पानीमा पसि लात मारि ति थया लङ्काकि सम्मुख् भई ।।१८।।  
ति जाँदा जाँदामा दखिन तिरका कोहि तटमा ।  
पुग्या द्ख्या फल्‌फुल् बहुत मृग मन्छी नगीचमा ।।  
पछी द्ख्या लङ्का त्रिकुट परवत्‌का शिखरमा ।  
अनेक् पर्खाल् खावा चहुँदिसि हुनाले गुपतमा ।।१९।।  
हनूमान्‌का मन्‌मा दशवदनका यस् नगरिमा ।  
म रातीमा जाँला भनि उही रह्या बाँकि दिनमा ।।  
तहाँ देखी राती शरीर घरि सानू पसि गया ।  
उ लङ्काका ढोका भितर मनराजी तब भया ।।२०।।  
लङ्का ताहीं रहन्थी पुरि पनि सहजै राक्षसी भ्ष् बनाई ।  
ढोकामा त्यो पस्याको बुझिकन रिसले लाल लोचन् गराई ।।  
को होस् यस्तो तँ वानर् भनि मकन अनादर् गरिस् भित्र जाई ।  
रातीमा चोर जस्तो भइकन तँ पस्याको कउन् काजलाई ।।२१।।  
येति बोली र हानी सहज चरणले ती हनूमानलाई ।  
हान्या बज्रम्बलीले कठिन उ मुठिले लोटि शोणित् बहाई ।।  
फेरी त्यो ऊठी मात्रै खुसि भई र भनी हे हनूमान जाऊ ।  
तिम्रो कल्याण होला मकन जिति लियो जानकी भेटि आऊ ।।२२।।  
मलाई ब्रह्मले अघि कहि दियाको सुन कथा ।  
हुन्याछन् त्रेतामा दशरथ निषे राम सुपथा ।।  
उनैकी माया हुन् जनकतनया भै जनम लिन् ।  
भुभार् हर्ना खातिर् म हुँ विनति गर्न्या भइ मर्लिन् ।।२३।।  
तसै कारण् भाई सँग भइ ति जालान् र वनमा ।  
तहीँ सीतालाई दशवदन हर्न्या छ छिनमा ।।  
पछी तिनका मंत्री अति कुशल सुग्रीव् ठहरिनन् ।  
उ सीताको खोजी गरन भनि मर्कट् फिजिदिनन् ।।२४।।  
उनैमा एक् वानर् तिमीसँग उ पुग्न्या छ छलले ।  
तिमीले हान्दामा तिमीसँग उ हान्या छ मुठिले ।।  
उ वेथामा मेरा वचन पनि संझी बुझियला ।  
उसै बेलामा त्यो दशवदनको नास् गरियला ।।२५।।  
भन्याको ब्रह्मले मकन पहिले हो सहि भयो ।  
जित्यौ लङ्कालाई सुन कपि सबैलाइ जितियो ।।  
उ रावण्‌का अन्तःपुर बिच छ लीलाबन तहाँ ।  
अशोकैका गाछी पनि त बहुतै सुन्दर जहाँ ।।२६।।  
उहीं यौटा गाछी पनि छ सुन सुन्दर् सिम सफा ।  
उसै तल्‌मा सीता वरिपरि बडा राक्षसि खफा ।।  
तिमि देखी आऊ रघुवरसितै जाइ कहिद्यौ ।  
उ सीताको जस्तो विरह छ उ पर्कट् छ लगिद्यौ ।।२७।।  
म धन्यै हूँ ऐल्हे हरिकन त सम्झन्छु मनले ।  
इ संसार्‌का बन्धन् पनि त छुटि जान्छन् स्मरणले ।।  
वनैका भक्तै छौ संग रहनु दुर्लभ् मिलिथयो ।  
सधैं मेरा मन्‌मा हरि रहि रहुन् भन्दछु म यो ।।२८।।  
बज्रङ्ले सिन्धु नाघ्दा सहज फुरि थयो वाम लोचन् सिताको ।  
रावण्‌को वाम बाहू दशरथसुतको दक्षिणाङ्गै फुर्या
