---
title: म र मेरो अतीत
author: पारिजात
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A4%BE%E0%A4%B0%E0%A4%BF%E0%A4%9C%E0%A4%BE%E0%A4%A4
---

जेठका साँझ हुत्याएको  
सुरिलो बाँस झैं  
म अतीतलाई म्वाई खान जान्छु ।  
   
घामले डढेर  
पट्पटी फुटेको जमीनमा  
म र मेरो अतीतको एउटा चिनाजानी छ  
विना कुनै वर्तमान र भविष्यका आधारमा  
म थाहा पाउँछु मेरो अतीत  
फुटेको छ, चर्केको छ  
र मेरो अतीतले थाहा पाउँछ  
ममा बाँसको झैं खोक्रोपना छ ।
