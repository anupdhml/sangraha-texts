---
title: ठिठाले गुप्ती पियारीलाइ लेखेको
author: देवीदत्त शर्मा पराजुली
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A5%80%E0%A4%A6%E0%A4%A4%E0%A5%8D%E0%A4%A4_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%AA%E0%A4%B0%E0%A4%BE%E0%A4%9C%E0%A5%81%E0%A4%B2%E0%A5%80
---

ठिठाले गुप्ती पियारीलाइ लेखेको  
प्यारी ! झल्झलि तिम्रा संझन्छु विलास ऊ अनेक् तरका ।  
काटिनजान्छ कलेजा चल्दा ताना असह्यमन्भरका ।।१।।  
क्षणभर् दिल् वहलाउन सादृश्य पनी नपाउँदा प्यारी ।  
एडि जाउँ कि बुडि जाऊँ विषका प्याला उडाउँ की भारी ? ।।२।।  
प्यारी १ झलक झल्का चन्द्र वदन्को दिई अली केही ।  
विरहज्वाला(तापित क्षणभर शीतल गराउ यो देही ।।३।।  
जवाफ लेखेको  
प्यारे ! हजुर जसोरी तड्पीवक्सिन्छ हरवखत त्यहाँ ।  
एसरी हजुरकि दासी राईरहन्छु अभागिनी याहाँ ।।१।।  
प्यारे ! चन्द्र-वदन्को अलि अलि झल्का लिऊँ भनी गुन्छु  
सो मन पापि उडीगै खाली अड्पी अभागिनी रुन्छू ।।२।।  
लेखी विन्ति चढाई मनका सब दुःख भन्दछू नाशूँ ।  
हतभाग्य अभागिनीले सो पनि पाउन्न झर्दिंदा आँसू ।।३।।  
झल्का लिन भनि मुखको म जान्छु माथी अटालिमा राती ।  
उस्तो शीतल सोही चन्द्र पनी पोल्छ अग्निको भाँती ।।४।।  
(\*सूक्तिसिन्धु (फेरि), जगदम्बा प्रकाशन, २०२४)
