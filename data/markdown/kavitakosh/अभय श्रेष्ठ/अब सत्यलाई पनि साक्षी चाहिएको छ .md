---
title: अब सत्यलाई पनि साक्षी चाहिएको छ
author: अभय श्रेष्ठ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%85%E0%A4%AD%E0%A4%AF_%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0
---

अब सत्यलाई पनि  
सत्य सावित हुन साक्षी चाहिएको छ  
घामलाई घाम हुन  
जूनलाई जून हुन  
आकाशलाई आकाश हुन साक्षी चाहिएको छ ।  
यद्यपि दूर क्षितिजबाट ओर्लिएको घामको उज्यालोस"गै  
जिन्दगीको शाश्वत सत्यको खोजीमा हि"डिरहेका छन् मानिसहरू  
तर, सत्य र उज्यालोकै अस्तित्वमा प्रश्न पनि उठाइरहेका छन् ।  
अब कविताले मात्र  
कविलाई कवि सावित गर्न सक्दैन  
अब कविलाई कवि हुन  
गायकलाई गायक हुन  
र, मान्छेलाई मान्छे हुन पनि साक्षी नै चाहिएको छ ।  
यद्यपि साक्षीले धेरैपल्ट फेरिदिएको छ सत्यको परिभाषा  
साक्षीले धेरैपल्ट फेरिदिएको छ सत्यको रङ  
साक्षीकै कारण धेरैपल्ट बन्दी भएको छ सत्य  
अब सत्य नै साक्षीको खल्तीको रुमाल भएको छ ।
