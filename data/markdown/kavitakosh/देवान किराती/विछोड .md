---
title: विछोड
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

तिमी यता आउँदै गरेको  
र म उतै जाँदै गरेको  
बीचबाटामा भेट हुनुपर्ने हो  
तर कसरी  
हामी फेरि कुनै बिन्दुमा ठोकिएनौँ ?  
थाहै भएन हामी कुन बिन्दुमा क्रस भएछौँ  
परऽऽऽऽऽ पुगेर फर्किहेर्दा  
तिमी धारे हात लाउँदै थियौ  
मैतिर फर्किएर ।  
आज तिमीलाई सम्झँदा पनि  
धैरै कुराको सम्झना गर्छु  
भइरहेको जिन्दगी  
छाडिराखेको जिन्दगी  
आउँदै गरेको जिन्दगी  
उफ् ! सास्ती हुन्छ ।  
सम्झन्छु-- हामी एक अर्कामा प्रेम गथ्र्यौँ, अगाध ।  
तर कहाँ गल्ती ग¥यौँ हामीले  
यति असम्भव ? अनौठो !  
तिमी फर्कँदै गरेको  
र म जाँदै गरेको  
त्यो एउटै बाटोमा  
हामी फेरि कुन बिन्दुमा क्रस भएछौँ ?  
हामी फेरि कुनै बिन्दुमा ठोकिएनौँ ।
