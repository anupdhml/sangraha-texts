---
title: फाटेको जून
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

पूर्णिमाको साँझ  
फाटेको चोलीमा कुम देखाइन् उनले  
मैले जून देखाएँ ।  
तप्प--तप्प !  
तप्कियो शीत  
आँखाको कोर्नियाबाट जूनको  
तापनि जून बलि नै रह्यो ।  
जून !  
क्षणक्षणमै छिप्पिरहेको थियो  
जसरी उनको  
चोली फाट्नुको आयतन बढिरहेको थियो  
दिनदिनै र दिनदिनै ।  
पुनः उनले जून हेरिन् र कुम  
कुम हेरिन् र जून  
र के सोचिन् कुन्नि ?  
केही बोलिनन् उनी  
पmाटेको जून सम्हाल्दै पसिन् याक्साभित्र ।  
म आफ्नै जूनको शीतसँंग  
जीवन खेलिरहेँ एकोहोरो  
खेलिरहेँ एक्लै ।
