---
title: भ्यालेन्टाइन डे
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

आखिरमा,  
चाहेर नचाहेर तिम्ले जे ग¥यौ ठिकै ग¥यौ  
कमसे कम दुःखको सागरै त¥यौ ।  
यसबेला म  
शिखरमा छु तिम्रो सम्झनाको  
"चाल्र्स--टावर"को त्यो रातो घाम कसम  
साँगुरी गौँडाका त्यो पुरानो ठाँटी कसम  
भौँतारिइरहेको छु तिम्रो सम्झनाको दुन्दुभिभित्र  
हराइरहेको छु, म, आफँैभित्र ।  
सम्झन्छु,  
उ बेलाको तिम्रो ठट्टा  
"हाँस्नु कम, रुनु ज्यादा"  
त्यो बेला ठट्टैमा बन्देज गरेका हाँसोहरू  
तिम्ले नै लिएर गयौ  
भएका आँसु पनि तिम्ले नै पिएर गयौ  
यसबेला म  
न ओठ खोलेर हाँस्न सक्छु  
न आँखा चिम्लेर रुन  
न जीवितजस्तो जिउन सक्छु  
न ढुङ्गाजस्तो मर्न  
जे भन  
आज खोजिरहेको छु तिम्लाई म, मभित्र  
तिमी क्यानभास अर्मूत चित्र ।  
खै किन कुन्नि ?  
मैले तिमीजस्तो गर्नै सकिनँ  
न मुटुबाट तिम्रो प्रेम छुटाउन सकेँ  
न त विश्वास नै टुटाउन,  
............अब जे भन  
शिखरमा छु म, तिम्रो सम्झनाको  
खै ! तिम्लाई सम्झना छ--छैन मेरो ?
