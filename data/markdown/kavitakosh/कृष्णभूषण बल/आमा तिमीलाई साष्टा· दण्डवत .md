---
title: आमा तिमीलाई साष्टा· दण्डवत
author: कृष्णभूषण बल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A5%83%E0%A4%B7%E0%A5%8D%E0%A4%A3%E0%A4%AD%E0%A5%82%E0%A4%B7%E0%A4%A3_%E0%A4%AC%E0%A4%B2
---

आमाको नीलो गर्भबाट-  
यो माटोमा झरेको हुँ पहिलोपटक  
आमाको गर्भ छाड्दाको पीडाले-  
रोएको हुँ यही माटोमा पहिलोपटक  
सायद ताते छाडेर तङ्िग्रएर-  
लड्दै हिँडे यही माटोमा पहिलोपटक  
निस्फिक्री तन्नेरी भएर पनि-  
हिँडेको हुँ यही माटोमा पहिलोपटक  
यही माटोमा उमि्रएको जलामृत पिएँ निसन्देश पहिलोपटक  
यही माटोको सुगन्धित हावाले स्पर्श गरेको हो मलाई पहिलोपटक  
यही माटो माथिको आकाशमा-  
चन्द्र सूर्य देखेको हुँ पहिलोपटक  
यही माटोको जंगल र झाडीहरूमा-  
चरा-चुरुङ्गीको गीतको शृङ्खलाहरू सुनेको हुँ पहिलोपटक  
लडें, रोएँ, हाँसें, कराएँ जे जे गरें यही माटोमा पहिलोपटक  
नेपाल भनेर पुकारिने यही माटो रहेछ-  
र नै नेपाली भनेर चिनिएँ पहिलोपटक  
आमाभन्दा पनि ठूली धरा तिमी  
प्रत्येक साकार सपना र सिर्जनाहरू समर्पण गर्छु हजारौंपटक  
प्रत्येक खुसी र उमङ्गगहरू यही माटोमा रोपिउन् हजारौंपटक  
आमा तिम्रो पाउ नै मेरो शिर सम्झेको छु लाखौंपटक  
आमा, तिमीलाई करजोरी साष्टाङ्ग दण्डवत ।।
