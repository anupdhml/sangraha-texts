---
title: समदम
author: लोकप्रिया
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A5%8B%E0%A4%95%E0%A4%AA%E0%A5%8D%E0%A4%B0%E0%A4%BF%E0%A4%AF%E0%A4%BE
---

जगत छ सुखको दुःखको प्याला  
        खेत बनेको विश्व विशाला ।  
बन्दछ सब यो मदिरापनका  
        जीवनभरमा सुख दुःख जुन हो ।  
समदम अतस्बाजीसरिको  
         हुन्छ ढिलाई क्षणमा क्षण त्यो ।  
जग यो भ्रम हो मन पनि भ्रम हो  
        डरको सुख दुःख पागलपन हो ।।  
सानो उरमा भाव पिलाई  
        छल् छल बग्दछ मिहिन जलाई ।  
पञ्चम सोरको भाषण पाई  
        बन्दछ कविता आँसु चुहाई ।।  
सानो उरमा भाव हजारौं  
        ढलपल ढलपल यही विचारुँ ।  
पातक मलको पानीसरिको  
        जीवन हाम्रो चार घडीको ।।  
तेज र वायु आयो पानी  
        गगन पृथिवीको खेल छ जानी ।  
भन्दछ विश्व जाल तूफानी  
        समदम प्रकृति मेलन रानि ।।  
आखिर केही छैन नि जानि  
        सच्चा जग यो भ्रम संझन्थेँ ।  
सुरपुर पनि त्यो अलग रहन्थ्यो  
       देह छ नम्वर प्रकृति सच्चा  
एक पिताका सब छन् बच्चा  
(\\'साहित्य स्रोत\\' २००४ श्रावण)  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
