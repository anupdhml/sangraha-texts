---
title: पाप को गुनासो
author: लक्ष्मीप्रसाद देवकोटा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%A6%E0%A5%87%E0%A4%B5%E0%A4%95%E0%A5%8B%E0%A4%9F%E0%A4%BE
---

क.  
'पाप' हो है नाम मेरो !  
पुरुष बाबा, प्रकेति आमा !  
देश नरनारीको घेरो !  
मासु मन्दिर, बास खास !  
मज्जा खोपी !  
मन, चमन !  
पन्छी, पशुको छुन्न जङ्गल !  
मानवता सिमाना मेरो !  
त्यसको इतिहास सेरोफेरो !  
ख.  
नित्य वाञ्छित !  
नित्य निन्दित ! नित्य लाञ्छित !  
कम्र्म मेरो !  
अधिकांश दिलको ओट पाई,  
'मीठो' भनाई,  
नाउँ एउटा खोट मेरो !  
जाँच सब दुनियाँको अन्तर !  
राज मेरो !  
दिनको उज्यालोले लुकाउँछ,  
ताज मेरो !  
ओठ झूठाको थकाई  
आज मेरो !  
'पाप' हो नाउँ अभागी !  
साथी ! मेरो !  
ग.  
एकान्तमा पक्री मलाई  
भन्न आउँछौ, "आ न साथी !  
डुल्न जाऊँ आज राति !"  
भोलि बिहान दुनियाँ सामु  
गर्दछौ गाली नजाती !  
नीचता हो पापभन्दा नीच साथी !  
इन्कार गरिदिऊँ साथ चल्न,  
लौ त दुनियाँ बाँचोस् आधी !  
नेता बाँचून् ! जेता बाँचून् !  
साधु बाँचून् !  
अपार सहन हो धम्र्म मेरो !  
सच्चा साधु कसले हे¥यो ?  
गर्दैनन् पूजा रे दिनमा !  
'पाप' हो प्रख्याति मेरो !  
घ.  
धम्र्मको गादी चढायौ,  
बस्दिएँ !  
मम्र्म शठका ठुँग् भनेथ्यो,  
डस्दिएँ !  
रौंचिरा पण्डितहरुकन  
नश दिएँ !  
'सूक्ष्म रुपले !' जो भनेथ्यौ  
रस लिएँ !  
बेहोशमा बखर छ दुनियाँ !  
खुश रहें !  
'सुष्टिमा बस्, रँगा !' भनेथ्यौ !  
रँगिदिएँ ।  
ईश्वर ! मेरो पाप के हो ?  
श्राप के यो ?  
निन्दा सधैंको ?  
ठस्किएँ !  
ङ.  
मासुको गुलाफ--बागमा  
मनु महाराज शैर गर्छन्,  
लेख्छन् ढेरी !  
परामर्शदाता मैं थिए तब !  
मेरो निन्दा आज फेरि ?  
गोल अनुभवलाई चिर्दै  
धम्र्म, पापै फ्याक पारे !  
छाया, उज्याला सृष्टि हो त,  
छाया हुनाले के बिगारेँ ?  
मेरा निन्दाले बनून् सब !  
हे महाजन ! आशीर्वाद  
लेऊ घनेरो !  
ज्ञान भन्नु, केवल चिन्नु  
रुप मेरो !  
च.  
विधिको रथको बायाँ पाङ्ग्रो !  
काम मेरो निन्दा गर्छ  
जगत् ग्वाङ्ग्रो !  
मै विना अवतार हुन्नन् !  
बादल हुन्नन् !  
वज्रले भूलाई छुन्नन् !  
मै विना, ईश्वर नउठ्छन्,  
नित्य सुत्छन् !  
उराठलाग्दो हुन्छ दुनियाँ,  
रङ्गविनाको बोधो धैरो !  
इन्द्रेनीझैं महिमा मेरो कसले हे¥यो ?  
पाप, निन्दित अभिधा मेरो !  
छ.  
दुनियाँ खिचडी खान्छ भाई !  
मरे मशीहा चिन्नलाई !  
ज.  
के उज्यालो मात्र सुन्दर ?  
जो अँध्याराले जिलाउँछ ?  
सृष्टिमा आत्माले, हेर !  
माटोको पोशाक लाउँछ !  
कामको हुँ दिव्य छोरो !  
घृणित केवल नाम मेरो !  
झ.  
कामलाई पाप भन्छौ ?  
पापका छौ पुत्र सारा  
पापविनु यो चल्ला जगतेका  
अविरल धारा ?  
ञ.  
काम जल्दा, शिव, उमाका,  
पाचुके भै गो ?  
लीला गै गो ?  
सन्यास लिए पनि  
शठ थिए शिव ?  
पुत्र भै गो !  
शम्भुलाई पार्वतीले के खिंचिनन् ?  
नत्र संसार कसरी सर्छ ?  
त्रिकोण यसमा हिल्नैपर्छ !  
त्रिशूल यसमा हिल्नैपर्छ !  
इन्दिय्र का म्खु पार्छन् बन्द ?  
पशुपालक ती मालिकले ?  
पापधर्म--बुना छन् प्रकृति !  
चिन्छन् मलाई हाय ! कति !  
ट.  
प्रलयहरुले माया खाए !  
सृष्टिहरुले जगाए !  
माटोभित्र आत्मा डुलेर,  
पाप र धम्र्म छुट्टयाए !  
तर दुनियाँमा लटा बढाई  
कतिले गाँजा उडाए !  
ठ.  
पछुताउले छुँदै धरम छ !  
आगो निभेर मलम छु !  
विरोध दुईले बन्दछ विश्व  
समान--अन्तर रेखा मिल्छन् !  
तृतीय तत्व, शाम्यको विन्दु,  
पुग्दा, सारा पाप र धम्र्म,  
एकतामा आई, गल्छन्  
घृणित अस्तित्व खै तब मेरो !  
कसले हेरयो ?  
'पाप' अभागी नाउँ हो मेरो !  
ड.  
धम्र्म बताउँछन् सजिलो गल्ली  
विशाल बन के बाटो होइन ?  
काँढा, खाडी बीचमा पर्नु  
पनि के अनुभव राम्रो हुँदैन ?  
बाटा खुला छन्, बाटा अनन्त !  
कुन ईश्वरले लाउँछ बार ?  
विश्वविद्यालय छ विशाल,  
विषय अपार !  
निषेधहरु हुन् कृत्रिम बार !  
अध्ययन नै कसरी हेय ?  
आफु नछकिनु तिम्रो श्रेय !  
बलाइरहेछन् तर अन्धाले  
मेरो झूठो आकार !  
ढ. ईश्वर कहिल्यै बोल्दैनन्  
यस्तो गर्नु ! उस्तो नगर्नु !  
तिम्रा दिलमा सिवाय !  
अनुभवविनाको धम्र्म हुँदैन  
अनुभवविनाका पाप !  
पछुताउविनाको माप !  
ण.  
हामी अरुका मानव इशारा  
---हरुले मिरमिर केही देख्छौँ !  
त.  
राजाले तर ऐन तोड्नु  
भन्दैन !  
मानिस आफैं आफ्नो पुलिस हो,  
आपूm आफ्नै न्यायाधीश !  
आफु आफ्नो अभियुक्त !  
थ.  
मानिस भित्र आफु पुगे, यदि  
मैनै छैन,  
वार फुके !  
सम्बन्ध लुके !  
जवाफदेही सारा चुके !  
द.  
आँखा खोल्नु धम्र्म भए यदि,  
चिम्लनु पनि ता होला मोज !  
तर त्यो कस्तो ?  
भोलि बताउला आफ्नो खोज !  
ध.  
ज्ञान भनेको चिन्दै बढ्नु, चिन्दै बढ्नु,  
आफु र अरुको तादात्म्य,  
अथवा अन्तर,  
कम्र्महरुको पथमा अनन्त !  
विश्व हो एउटा वृक्ष विशाल !  
न.  
रुखका हामी पाप भई,  
रुख लडाए पाप !  
रुख अडाए धम्र्म !  
त्यसका जरामा जो गर्छौ काम,  
रसको नाम !  
हाम्रो त्यही हो परमै धाम !  
ज्ञान सुनाएँ अलिकति हेर !  
पाप अभागी नाउँ छ मेरो !  
प.  
केवल उज्यालो चिनाउने छाया  
निन्दा मेरो तर क्या हेर !  
दायाँ, बायाँ !  
मूर्ख देख्छु जनको घेरो !  
'पाप' अभागी नाउँ हो मेरो !
