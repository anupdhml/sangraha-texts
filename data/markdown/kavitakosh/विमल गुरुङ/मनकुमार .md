---
title: मनकुमार
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

हो मान्छु मनकुमार  
तिमीलाई  
धेरै दुख परेको छ  
मान्छेहरु भन्छन्  
पत्झड सकिएर बसन्त आयो  
त म सोध्छु  
मनकुमारको जीवनमा  
बसन्त कहाँ आयो?  
तिमी कोठामा बिशाल ब्यथा पोखिरहेछौ  
बाहिर केटाहरुलाई दशैं लागिरहेछ  
तिमी कोठामा रोइरहेछौ  
बाहिर केटाहरु नारायण गोपालको  
\\'एउटा मान्छेको\\' गाइरहेछन्  
ठान्छन् मान्छेहरु  
ठान्छु म  
तिमी रक्स्याहा  
तिमी जँड्याहा  
त, तिमी रोइरहेछौ  
म बुझिरहेछु  
तिमीलाई  
धेरै दुख परेको छ  
पैतालामा धुलोको टाटा बसेको छ  
तिम्री रोगी श्रीमति  
आँखाभित्र आँसुको समुन्द्र राखेर  
बच्चालाई दुध चुसाइरहिछन्  
बाहिर केटाहरु आनन्द मानेर  
गितार बजाइरहेछन् ।  
मनकुमार !  
तिमी आत्महत्या नगर ।
