---
title: मुठ्ठी
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

फाटिन्छन् भने आकाश फाटियोस्  
च्यातिन्छ भने  
पर्खाल च्यातियोस्  
उठाऊ मुठ्ठी !  
जोशले कस्सिएको मुठ्ठी !  
फरकाएर मुठ्ठी आकाशतिर  
देऊ चुनौती आकाशलाई  
बन्द ओंठहरु खोल  
प्यारालाइसिस पञ्जाहरु कस  
चिच्याऊ !  
कराऊ !  
चिल्लाऊ !  
सडकको पोखरीमा पौडी मार हुल कसेर  
म तिमीहरुको साथ हुनेछु  
म हेर्न चाहन्छु  
तिमीहरुका खुल्ला दाँत ।
