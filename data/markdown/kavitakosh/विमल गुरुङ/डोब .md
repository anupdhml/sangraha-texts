---
title: डोब
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

गुलिभरका  
समुन्द्री यात्राका  
दन्त्यकथा सुन्न  
रोज-रोज लालायित हुन्थ्यौं  
त्यसमा मेरो अनुमोदन थियो  
घुम्ने कुर्सीमा बसेको  
अन्धा मान्छेकी एकलौटी छोरी तिमी?  
स्वर्गमा  
तिमी बांचेकीछ्यौ इन्द्रको !  
कराउँदै सौन्दर्यको कबिताहरुमा बांच्ने गर्थ्यौ  
आफू तिमी  
सिमित थियौ केवल आफैंमा  
खोई म के भनौँ?  
सम्झाएँ कत्तिचोटी तिमीलाई मैले  
सितारका लिडहरुमा  
एकमुठी प्राणका डल्लहरु अल्झाईदिएँ  
भो, अब त  
पश्चिम क्षितिजीय रेखामा  
रविले मुखाकृति लुकाइसकेको छ ।  
समयले  
भञ्ज्याङ पार  
गरेर अघि नै भगिसकेको छ ।  
अबिश्मरणीय,  
अतितका  
पाइलाका  
डोबहरु खोजेर के मतलब, अब?
