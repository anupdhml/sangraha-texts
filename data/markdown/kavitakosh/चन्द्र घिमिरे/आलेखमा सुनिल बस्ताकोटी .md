---
title: आलेखमा सुनिल बस्ताकोटी
author: चन्द्र घिमिरे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0_%E0%A4%98%E0%A4%BF%E0%A4%AE%E0%A4%BF%E0%A4%B0%E0%A5%87
---

ट्यामचरो बासे  
जो कोही फकिन्छ  
तन्नेरी टाँगा चढेको  
सुनिल बस्ताकोटी पनि सल्कियो  
जूनको म्यानहटनमा गुँड लाउने  
'ठूलो मान्छे' बन्ने लोभमा  
छिरेथ्यो राजमार्गको पाइपमा  
बिसौनीमा भो जम्काभेट  
ऊ र झल्लु साहुजी सहरको  
त्यो पैलो एपिसोड ।  
दोस्रो एपिसोड  
सुनिल जुहारीमा  
गरिखान सडकदेखि सडकसम्म  
फलेन जीविकायोग्य धुन  
दगु¥यो ऊ धावक झैँ  
न मौलायो कुरिलोझैँ सुरिलो धुन  
हरेश गुमे के गर्छ मान्छेले ?  
....निस्सारताको तातो कुण्डमा स्नान ।  
तेस्रो एपिसोड  
बारीको लाईकिरा लागेको घाम  
बाँझो तिघे्र दिन  
थुइक्क...केही गर्न सकिनँ  
एउटाको भिसा गँुथेर  
उड्यो सुनिल रकेट गतिमा--- अन्जान देशतर्फ ।  
काफ्का भए किन्थे होलान्  
अरूले किन किन्थे ?  
डालामा नबिकेका  
सुनिलका नैराश्य शेयरहरू ।  
अन्तिम एपिसोड  
पानी थाप्दा  
भर्छ पँधेराले गलाउने प्रश्नहरू  
सुनिल कहाँ छ अवतरित ?  
दुखिया वा सुखिया टापूमा ?  
विदुर 'बस्ताकोटी बा' र  
बाइफोकल 'बा--चश्मा'लाई  
रिप्ले भैरहन्छ  
दुःखले हुर्काएको छोरो ।  
नगरवधु रेनुकाकहाँ  
लाभ--खातालाई भा छ पिनास  
गाउँदेखि सुनिल निक्लेदेखि ।  
सुनिल...हुन्थ्यो कि आइन्स्टाइन !  
चमडा उतारेर के छ गर्दै ?  
सब--वेमा शरणार्थी उङदै ?  
वा म्याकडोनाल्डमा उमेर ठुङदै ?
