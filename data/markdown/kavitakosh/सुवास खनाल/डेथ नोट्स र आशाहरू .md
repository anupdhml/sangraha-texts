---
title: डेथ नोट्स र आशाहरू
author: सुवास खनाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%B5%E0%A4%BE%E0%A4%B8_%E0%A4%96%E0%A4%A8%E0%A4%BE%E0%A4%B2
---

ए ! क्याप्सनमा 'डेथ नोट्स'  
लेखिएको लुगा लगाउने मान्छे  
चिन्यौ तिमीले मृत्युलाई ?  
यो कुन बाटो आउँछ र कतातिर जान्छ ?  
यसको बास र ठेगाना कुन हो ?  
यसलाई किन मन पर्दैन सपनाहरूको घर ?  
वा रहरहरूको हिमाल ?  
र  
निभाइदिन्छ बलिरहेको चम्किलो तारा  
कुनै छद्मभेषी बादललेझैँ  
हामीलाई सिर्जनाहरू प्रिय छन्  
हामीलाई कल्पनाहरूले मात्र पनि बाँच्न सिकाएका छ  
न्तर यो आउँछ हूरीझैँ  
मनहरूमा  
वा रातहरूभैmँ अँध्यारो पोत्दै  
सूर्यकै गालामा ,आँखामा ,ओठमा र जताततै  
र फेरि यो मौनजस्तो पनि किन छ ?  
र फेरि यो कठोरजस्तो पनि किन छ ?  
र पनि आशाहरू हुर्काएर बस्नेछौँ  
हामी निर्धक्क मनको खेत र बारीभरि  
दियो जीवनको जब बल्छ  
तब त सुन्दर रहेछ संसार  
हर्कुलस, सायद त्यसै बचाइरहेको छैन प्रमिथस  
ए मान्छे तिमीले भनेजस्तो  
कहीँ पुग्नु होइन रहेछ जीवन  
यो त शुरुवात मात्र रहेछ  
हिँडिरहनु ,हिँडिरहनु र हिँडिरहनु  
वाह ! जिन्दगी तेरो खातामा पुरानो हिसाबकिताब मेटिएकै छैन  
तर नयाँ हावाका लहरहरू थुुुनिसकिएका रहेछन् तेरा दराजभरिभरि  
'डेथ नोट्स'  
उफ् ! मलाई यो इस्पातले हिर्काएर  
शरीरमा बसेको डामजस्तो लागिरहेछ  
'मेरो एउटै सपना जीवन हो'  
म सपनाहरूमा कराएँ भने  
वा म निद्रामा नै बोलेँ भने  
मलाई नब्यँुझाउनु प्रिय  
मेरो त्योभन्दा सुन्दर सपना केही हुने छैन ।
