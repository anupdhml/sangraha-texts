---
title: अन्तर्व्यथाको तूफान
author: युद्धप्रसाद मिश्र
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AF%E0%A5%81%E0%A4%A6%E0%A5%8D%E0%A4%A7%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%AE%E0%A4%BF%E0%A4%B6%E0%A5%8D%E0%A4%B0
---

(बीणा -- १:१)  
र्घर्के दर्शन सब पुरातन भई झुल्के उज्याला दिन  
ताता खून उठी सजीव बदला आए हिजोका लिन  
जित्नुको परिपाटितातिर युवा जाँदै गए गर्जिदै  
आए केश खुला भएर युवती हातमा हँसिया लिदै  
पीडाका अनुभूतिबाट उठने तूफान प्रत्यक्ष भो  
शोषणको प्रक्रिया खत्तम्तिर सबैको एउटै लक्ष्य भो  
शोषक् वर्ग समूल नष्ट हुन गो दुर्दान्त बेला घटी  
गो पर्नाकन रास- रंग गर्ने दर्वारमा छट्पटी  
आस्थाको लहरी उठेर दुनियाँ छन् तोडदै हत्कडी  
मुक्ती पारन गौरवान्वित रगत् पोखी अगाडि बढी  
जोडेको भइ विश्व दृष्टिसितको सम्बन्ध ज्युँदोकन  
मान्छेको बीच रुढ संस्कृति टुटेको आजको जीवन  
तोडी बाल्मिकि व्यास आदिहरूका सामन्तवादी कथा  
गर्ने राज्य समाप्त जागरुक भै तोडी विलासी प्रथा  
साटो शोणितको अवश्य नलिई जान्नौं भनी र्सवथा  
जागेको अहिले विशाल दुनियाँको मुख्य अन्तर्व्यथा
