---
title: जलन
author: विष्णु न्यौपाने
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B7%E0%A5%8D%E0%A4%A3%E0%A5%81_%E0%A4%A8%E0%A5%8D%E0%A4%AF%E0%A5%8C%E0%A4%AA%E0%A4%BE%E0%A4%A8%E0%A5%87
---

खानै नपाइ नपिई तनगर्त जल्छ  
इष्र्या बढे पनि छिटै कद नूर ढल्छ ।  
यो राज्यमा अझ कति प्रतिघात चल्छ  
सुन्दा ममा रिस बढी शिर नित्य जल्छ ।।  
(१)  
आगो छ आज मनमा तनमा छ आगो  
यो श्रृष्टिको उदरमा जडमा छ आगो ।  
दन्कीरहेछ अहिले जलभित्र आगो  
यो देशमा जगतमा फगतै छ आगो ।।  
(२)  
आगो सरी तर उठोे युग घोर दासी  
बाढी विकास मलिलो नखुली नहाँसी ।  
हाँसे छिमेकहरू ती सुख स्वर्ग भित्र  
यो स्वर्ग रुन्छ अझ खै अनिकाल भित्र ।।  
(३)  
हामी दरिद्र श्रमका बलका धनी छौ  
ब्रम्हाण्ड कै मन छुने जलका धनी छौ ।  
हेरेर देश दुनियाँ मन मुग्ध हुन्छ  
त्यो देशकै जन भने दिन रात रुन्छ ।।  
(४)  
हाम्रो अभिष्ट मनमा अनुराग बन्छ  
निर्लिप्त भै कुलत मै दिन काटुँ भन्छ ।  
आफैं पिएर मदिरा मति दुष्ट धर्दै  
मास्छौं भविष्य शिशुको दुख दर्द भर्दै ।।  
(५)  
बन्ने मुहान गतिलो अझ छैन सुद्धि  
संसारले गति लिंदा सिकिएन बुद्धि ।  
रोपी विषाक्त विरुवा फल खोज्नु कस्तो  
झारौं बलिन्द्र दुखका अब आँसु सस्तो ।।  
(६)  
उद्देश्यहीन गतिको क्षति उच्च हुन्छ  
मासी भविश्य पहिले पछि भाग्य ठुङछ ।  
डुब्दो छ पूर्ण रुढिमा तर खोज्छ पुण्य  
टिप्तैन कर्म गतिलो मति प्राय शून्य ।।  
  (७)  
माला जपेर तुलसी कति फल्नु अन्न ?  
उत्पादकत्व अझ बढ्नु कि बढ्नु ज्ञान ?  
निर्माण गर्नु कहिले ? नव वस्तु तत्व  
विज्ञानको प्रविधिको कति होे महत्व ?  
(८)
