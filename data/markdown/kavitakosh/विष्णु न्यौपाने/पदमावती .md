---
title: पदमावती
author: विष्णु न्यौपाने
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B7%E0%A5%8D%E0%A4%A3%E0%A5%81_%E0%A4%A8%E0%A5%8D%E0%A4%AF%E0%A5%8C%E0%A4%AA%E0%A4%BE%E0%A4%A8%E0%A5%87
---

उदयमा उनको अति हर्ष भो  
सुजनका मनको भय दूर भो ।  
वदनमा पनि कान्ति प्रकाण्डता  
दिवसका रवि के अझ दीप्तता ।।  
(१)  
धवल त्यो तन स्निग्ध कलेवर  
सलल बग्दछ प्यार मनोहर ।  
अति सुखी जब ज्योतिष भन्दथे  
दिन दिनै मतिले सुख चुन्दथे ।।  
(२)  
छरछिमेक सबै मनमुग्ध छ  
तब त त्यो घरमा छ वसन्त छ ।  
अजर नाम चुने कृति माण्डवी  
तर सधैं भनियो पदमावती ।।  
(३)  
अधिक शान्ति भरेर स्वभावमा  
सुरु भयो तिनको छवि साधना ।  
असल जीवनकी सुप्रभावती  
 गुण, कला भरिली पदमावती ।।  
  (४)  
म छु यहाँ अहिले उनकै शिशु  
मन प्रफुल्लित बन्छ म पूर्ण छु ।  
अनि सधैं ममता उनकै धरी  
शिर समर्पित गर्दछु सामु परी ।।  
(५)
