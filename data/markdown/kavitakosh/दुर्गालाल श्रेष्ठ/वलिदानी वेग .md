---
title: वलिदानी वेग
author: दुर्गालाल श्रेष्ठ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%81%E0%A4%B0%E0%A5%8D%E0%A4%97%E0%A4%BE%E0%A4%B2%E0%A4%BE%E0%A4%B2_%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0
---

फूल्न त हो है ढक्क फुलेकै  
अज बगरमा फूल  
तर कसरी म भनूँ कि यही हो  
परिवर्तन आमूल  
अज तिमीलाई जनताले  
जब पहिरायो जीत  
अहह ! तिमीले पनि उल्टै पो  
गाउन थाल्यौ गीत -  
\\'ब्वाँसोले पनि पाओस बाँच्न  
जन्तु हुँदै हो खास  
उसले पनि हाम्रो गोठैमा  
पाओस् सजिलै बास\\'  
सत्ता - यो नेपाली सत्ता  
के हो यसको जात ?  
जो आएपनि पाएकै छ  
जनताले आघात !  
भत्काई नारांहिटिलाई  
पारे पनि पातल,  
राजतन्त्र मेटिन्न यहाँ है  
हुन्न नयाँ नेपाल !  
हैन हैन नारांहिटि हैन  
राजतन्त्रको बास  
त्यसको प्राण त नेताकै हो  
राजा बन्ने प्यास !  
तर वलिदानी वेग समयको  
अब रुक्ने छैन,  
बाटो छेक्ने कोही नेता  
अब बच्ने छैन !
