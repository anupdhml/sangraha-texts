---
title: मृत्यु
author: गोपालप्रसाद रिमाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%B0%E0%A4%BF%E0%A4%AE%E0%A4%BE%E0%A4%B2
---

पानीको छलबलमा  
छरिइरहेको घामझैँ  
हरियोमाथि फूलहरु तार्किएझैँ खेलिरहेका थिए हावामा।  
तिनीहरुको चञ्चल छाया  
मृत्युको कालो हाँसोजस्तो थियो-  
त्यो दृश्य नै यही भन्दथ्यो।  
दुई दिनपछि  
घाममा हाँसिरहेका ती फूलहरु  
छायामा निदाउरिँदै सुक्दै गए।  
१  
जब कल्पनाको सुनौलो संसार  
जूनकीरीसरि अँध्यारोमा  
पिलपिलिँदै हराउँदै जान्छ  
अनि मृत्यु देखिन्छ- यही देखें।  
२  
एउटा तोते कलिलो बादल  
हाम्रो प्यारको अङ्गालोमा हुर्क्यो-  
वसन्तको आगमन फुलेफलेसरि  
हाँगोको अङ्गालोमा।  
तर त्यो मर्यो्-  
हामी मृत्युलाई त प्रेम गर्दैनौँ  
जोसित प्यारो कानेखुसी गरी बढ्छौ  
संसारदेखि लुकीलुकी?  
३
