---
title: कवि-हृदयमा
author: गोपालप्रसाद रिमाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%B0%E0%A4%BF%E0%A4%AE%E0%A4%BE%E0%A4%B2
---

मनव-वनमा कहिलेदेखि झर्न लाग्यो निर्झर  
जसको इन्द्रधनुषले गर्दा जीवन भो सुन्दर-सुन्दर  
यसको प्रवाहमा देखिन्छन् उज्वल फीँज र फोका  
स्वच्छ निर्मल अनन्तजस्तै अणुअणुसम्म सादा  
कलपनाको रङ्ग चढाई फुकिदिन्छु तिमीहरुलाई  
जो उड्नेछन् सबको मनोगमनमा रुवाई हँसाई  
सुख-दुःख रङ्गिन्छन् कहिले, मानव-जीवनका दुई रङ्ग  
कहिले प्रेम-शशिको प्रकाशमा हृदयोदधिको जवार  
कहिले पातपातमा टल्किरहने अनन्तताको शीत  
विश्व-गीतमा नाचिरहेको सौन्दर्यको काखबीच  
निर्झर पर्वत, वनहरुमा सौन्दर्यको जति छाप छ  
मानव-आत्मामा उत्तिकै त्यै रमणीयताको भाग छ !
