---
title: प्रत्याहार
author: ओकिउयामा ग्वाइन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%93%E0%A4%95%E0%A4%BF%E0%A4%89%E0%A4%AF%E0%A4%BE%E0%A4%AE%E0%A4%BE_%E0%A4%97%E0%A5%8D%E0%A4%B5%E0%A4%BE%E0%A4%87%E0%A4%A8
---

अहै मेरो मायालु 'म'  
तिमी हौ को ?  
मूर्त्तिमान् सदा पर प्रपर पारावार जोडेर  
मेरो जीवनले, तिमीले गर्दा  
रहनुपरेछ अँध्यारो दलेर ;  
तिम्रो कारण अवस्था करुण  
रैछु सधैँ मानसिक दैन्य भोगेर  
विश्व-वैभव अतीत-शैशव  
जीवन-पात्रमा जसरी थिए  
एकाकार भएर ;  
अहिले यी अँध्यारा आँखाले  
तिम्रो देय, न्यून जोखले  
जोख्ने कसरी हताश मनले  
पाएका जति शुभ र अशुभहर  
छानबिन गरेर ;  
मेरो तमाशामा विराछ् लुकेछ  
विश्व सत्त्वबाट आफली मलाई  
फ्याँक्छौ दूर  
यहाँ म  
अँध्यारो द्वीप  
रेछु एक्लो  
विपुल, मनमानवतामाझ  
क्लान्त दिवस  
प्रान्त शबरी  
जीवनका यी श्वास अनि प्रश्वासहर  
विफल पवनामा  
जाँदै छन् उडी --  
तिमीलाई छुटाउन भव-भुवन घुम्न  
बाहिर निक्लें आज  
फालीराखी जति कामकाज  
ख्वाउँदै चुम्दै छु  
मेरो अँध्यारो सागरमाथि  
एक्लो -- अँध्यारो तरणी ।
