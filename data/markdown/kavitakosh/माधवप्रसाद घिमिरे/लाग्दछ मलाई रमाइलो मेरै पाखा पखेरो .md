---
title: लाग्दछ मलाई रमाइलो मेरै पाखा पखेरो
author: माधवप्रसाद घिमिरे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%BE%E0%A4%A7%E0%A4%B5%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%98%E0%A4%BF%E0%A4%AE%E0%A4%BF%E0%A4%B0%E0%A5%87
---

लाग्दछ मलाई रमाइलो मेरै पाखा पखेरो  
हिमालचुली मन्तिर पानी भर्ने पँधेरो।  
लेकै हेर्यौ लाली गुराँस बेंसी हेर्यो प्याउली  
पिरती बास्ने परेवा बिरह बोल्ने न्याउली  
हिमाल छुन्छ बेलुकी सप्तर्षिको ताँतीले  
जुनेली रात बिताउँछु गाउँदा गाउँदै साथीले।  
सम्झन्छु म हिउँचुली आँसुको ढिका खसाली  
यो बिरानो मुलुकमा बस्दैन माया बसाली  
वनमा घाम नलागे जगत सारा अँधेरो  
नौडाँडाको पारीमा प्रीतिको देश छ मेरो।  
मेरो कान्ले लेकैलाई पाकेर जाने बादल  
हातले मैले नछोए पनि छ कति कोमल  
डर लाग्छ मलाई यही बादलु छायाँले  
पार्दछ जहाँ इन्द्रेणी पाइला भिज्ने मायाले।
