---
title: वन अभिवादन
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

अनावृत्त हौँ हामी अब  
र जङ्गलको सुन्दरता तापौँ ।  
   
फुकालेर फालौँ आवरणहरूलाई,  
अति भइसके ती हाम्रा लागि।  
जङ्गलमा ढर्रा गर्नुपर्ने खाँचो छैन  
हामी जे हौँ त्यही बनौँ अब !  
हामी सिँह, चिल, ब्वाँसा, स्याल  
मृग, ढुकुर, देवता वा सर्प बनौँ,  
यदी हामी तिनै हौँ भने...  
    
अथवा रुख, पहाड, ढुङ्गा, थुम्का  
वा गरेटा वरिपरि झरेका पात बनौँ ।  
तिर्खाको उत्सव मनाउँदै  
पधेँरो खोजौ...  
आफ्नै छालामा उदिप्त हौँ हामी  
अँध्यारामा, उज्यालामा,  
टलक्क टल्किऔँ  
घामले आसपास खेल्दा,  
आवरणविहीन बनाऔँ हृदयलाई  
र जङ्गलको पवित्रता धारण गरौँ अब,  
पत्ता लगाऔँ अब हामी  
हाम्रो प्राकृतिक आन्तरिक सुन्दरता ।
