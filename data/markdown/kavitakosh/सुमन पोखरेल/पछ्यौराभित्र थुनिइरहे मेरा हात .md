---
title: पछ्यौराभित्र थुनिइरहे मेरा हात
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

मधुरो, धमिलो पछ्यौराभित्र थुनिए मेरा हात...  
\\'तिमी किन त्यस्ती उदाश र निन्याउरी?\\'  
किनभने आज ठूलो चोट पुर्‍याएँ उनलाई मैले  
भनाइको तीतो प्याला पिलाएर।  
   
बिर्सिनै सक्तिनँ,  
विक्षिप्त भएर गए उनी,  
चोटले भत्काएको अनुहार लिएर गए।  
रेलिङ्‌ पनि नसमाती  
दौडिएर ओर्लिएँ म भर्‍याङबाट तल  
बाहिर आँगनसम्म गएँ पछ्याउँदै उनलाई।  
   
भक्कानिँदै भनेँ मैले,  
\\'मैलै त ठट्टा पो गरेकी त-  
साँच्चै जिस्केर भनेकी, तिमी त्यसरी गयौ भने बाँच्न सक्तिनँ म?\\'  
उनी मुस्काए शान्तसँग, र कठोर प्रहारजस्तो सल्लाह दिए-  
\\'यहाँ चिसो सिरेटो चलिरहेछ, भित्र जाऊ।"
