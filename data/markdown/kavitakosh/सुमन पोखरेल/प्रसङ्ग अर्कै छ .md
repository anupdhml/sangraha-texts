---
title: प्रसङ्ग अर्कै छ
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

मुटु फेरिए झैँ, धड्कनको ढङ्ग अर्कै छ  
छोयो कसले मनको तार, तरङ्ग अर्कै छ  
   
कतै थिएँ मरेतुल्य तिमीलाई भेट्नु अघि  
यो कुन म बाँच्दैछु, अचेल उमङ्ग अर्कै छ  
   
हर्षित् भई नयाँ जोशले धड्किँ दैछ मुटु  
हेरेथि\\'न् मायाले आँखामा, दङ्ग अर्कै छ  
   
कति धेरै पोखिछ्यौ ममाथि तिम्रो माया  
ऐनाले भन्यो मेरो मुहारको रङ्ग अर्कै छ  
   
खुम्च्याइ छ निधारमा नजर छ अन्तै कतै  
मुस्काऊ चाहे जति नै कुरो छर्लङ्ग अर्कै छ  
   
भेट्न आइन् उनी, विचार गर्नु सुमन !  
माया कै कुरो गर्लास्, आज प्रसङ्ग अर्कै छ
