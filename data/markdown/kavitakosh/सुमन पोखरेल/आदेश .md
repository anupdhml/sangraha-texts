---
title: आदेश
author: सुमन पोखरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%AE%E0%A4%A8_%E0%A4%AA%E0%A5%8B%E0%A4%96%E0%A4%B0%E0%A5%87%E0%A4%B2
---

आदेशहरू त सुनिइरहिन्छ तल बसेपछि।  
   
दाहिने नफर्क - देब्रे नसुत।  
खुकुरी साथमा राख - हतियार छेउमा नराख।  
साँझैमा सुत - मध्यरातसम्म काम गर।  
झ्यालढोका खुल्लै राख - ढोकामा साँचो लगाओ।  
एकभन्दा बढी नहिँड - एक्लै नहिँड।  
आँखा खोलेर नहेर - चौबिसै घण्टा पहरा देओ।  
भोकै नबस - केही पनि नखाओ।  
कपडा नलगाओ - नाङ्गै नहिँड।  
   
मैले बुझ्न सकेको छैन,  
आदेश दिनेले किन सोच्न सक्दैन।
