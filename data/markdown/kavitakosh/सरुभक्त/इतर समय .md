---
title: इतर समय
author: सरुभक्त
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B0%E0%A5%81%E0%A4%AD%E0%A4%95%E0%A5%8D%E0%A4%A4
---

मृत्युमहोत्सव  
पीडाहरुको कोलाहल वगेर  
आखेटिक विश्वासहरुमा  
धुमकेतु उदाएको वेला  
म हब्वलका आँखाहरुले हेर्दैछु  
मान्छेका अन्तरिक्षहरु  
उन्मीलित ताराहरुको देश  
च्याउ फुलेका ब्रहृमाण्ड वीथीभरि  
किरणस्नान गर्दै  
कुन जम्बालहरुमा चिप्लन्छन्  
मेरा पयरका विश्वासहरु -  
म अन्धकूप अन्तरिक्ष पोखरीमा  
माछामार्न हिडेको छैन  
आह! गिद्धहरुको दाहसंस्कार  
अन्तरिक्ष अकाल धर्तीभरि  
म सप्रसङ्ग षड्ऋतुहरुमा  
आयामहरुको टोष्ट खाँदैछु  
विगब्याङ्ग  
विगब्याङ्ग  
सुपरनोमा विस्फोटनका हल्लाहरु  
कन्ट्रोल- सिद्धान्तहरुको लाममा  
म कतै तानिएको छु  
ब्लेकहोल - कृष्ण विवराकृत मनहरु  
आफ्नै गुरुत्वपीडित छन्  
यर्सथ सापेक्षिततामा नरभक्षी बाघ आतङ्कहरु  
आफ्नै आतङ्कले उत्सवित छन्  
इतर समय  
अन्तरिक्षमा मनहरु हराएका छन्  
अझैपनि म प्रेमका कविता खोज्न अभिशप्त छु।
