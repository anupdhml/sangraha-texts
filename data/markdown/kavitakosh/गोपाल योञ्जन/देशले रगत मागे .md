---
title: देशले रगत मागे
author: गोपाल योञ्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2_%E0%A4%AF%E0%A5%8B%E0%A4%9E%E0%A5%8D%E0%A4%9C%E0%A4%A8
---

देशले रगत मागे मलाई बली चढाऊ  
रुँदिनन् मेरी आमा, ऊ नेपालीकी छोरी  
बुढेसकालका लाठी देशयज्ञभित्र होमी  
मेरी बुढीआमा गोठमै हाँसीखुसी देखिन्छिन्  
ती काँगडाका सन्तान अझै मरेका छैनन्  
तर चियाबारी र बाँसघारी कुरिरहेका हुन्छन्  
पाउँदिन केही पनि रगत-स्तनको साटो  
आउँदैन माग्न उसलाई हो नेपालीकी छोरी  
यमराजको शीर छिनाउने सारा पृथिवीका सन्तान  
बघिनीको दूध हैन तर नेपालीको स्तन  
सक्दिनँ म त बाँच्न निर्धा भएर एकछिन  
बरू शहिद भएर वीरकै मृत्यु म मर्छु  
हामी वीर भएर मर्छौँ गोली त ऊ सहन्छे  
माग्दिनन् सुनका अक्षर ऊ नेपालीकी छोरी
