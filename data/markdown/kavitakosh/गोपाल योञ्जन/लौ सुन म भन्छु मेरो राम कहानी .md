---
title: लौ सुन म भन्छु मेरो राम कहानी
author: गोपाल योञ्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2_%E0%A4%AF%E0%A5%8B%E0%A4%9E%E0%A5%8D%E0%A4%9C%E0%A4%A8
---

लौ सुन म भन्छु मेरो राम कहानी  
त्यो एकदिनको घाम सयौँ दिनको पानी  
म उठ्दा आकाशले मलाई थिचिदिन्छ  
अघि बढ्दा धर्ती मलाई खाल्डो खन्छ  
म रोएँ यो आँशु रित्याऊँ भनेर  
तर आँशुले नै मलाई नै बगाउँछ  
यो बिधवाको सिँउदो कि मेरो जवानी  
त्यो एकदिनको घाम सयौँ दिनको पानी  
तेरो आश्वासनमा मैले बाँची हेरेँ  
मैले आगोमाथि पनि नाची हेरेँ  
जीवनलाई चारैतिरबाट हेरेँ  
केवल म पुरानो सबै नौलो पाएँ  
यही गीत साँचेँ पछिलाई निशानी  
त्यो एकदिनको घाम सयौँ दिनको पानी
