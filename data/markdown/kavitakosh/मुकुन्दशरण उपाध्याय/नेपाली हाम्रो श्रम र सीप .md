---
title: नेपाली हाम्रो श्रम र सीप
author: मुकुन्दशरण उपाध्याय
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A5%81%E0%A4%95%E0%A5%81%E0%A4%A8%E0%A5%8D%E0%A4%A6%E0%A4%B6%E0%A4%B0%E0%A4%A3_%E0%A4%89%E0%A4%AA%E0%A4%BE%E0%A4%A7%E0%A5%8D%E0%A4%AF%E0%A4%BE%E0%A4%AF
---

नेपाल बाँचे नेपाली भन्ने मानिस बाँच्दछ  
नेपाली भाषा, साहित्य, कला, संस्कृति साँच्दछ  
एसैले आऊ नेपाललाई बलियो बनाऊँ  
नेपाली हाम्रो श्रम र सीप स्वदेश मै लगाऊँ  
नेपाल भोकै रहन्छ सीतो एउटैले नखाए  
नेपाल नाँगै रहन्छ टालो एउटैले नलाए  
एसैले आऊ गास र बास सबैलाई पुर्‍याऊँ  
नेपाली हाम्रो श्रम र सीप स्वदेश मै लगाऊँ  
पहाड भन्छ पसीना पाए मँ स्वर्ग भुलाउँथेँ  
मधेश भन्छ अक्किल पाए मँ सुन झुलाउँथेँ  
के छ र गाह्रो होष्टे मा हैँसे सबैले मिलाए  
सबैले चोखो श्रम र सीप स्वदेश मै लगाए  
प्रकृति ले नै सिंगारे जस्ता पहाड मैदान  
गौरवशाली बुद्ध र पृथ्वी पूर्वज महान  
सुन्दर माथी सुन्दर थपौं गौरव बढाऊँ  
नेपाली हाम्रो श्रम र सीप स्वदेशमै लगाऊँ
