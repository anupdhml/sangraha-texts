---
title: म प्यार बेचिदिन्छु
author: किरण खरेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%BF%E0%A4%B0%E0%A4%A3_%E0%A4%96%E0%A4%B0%E0%A5%87%E0%A4%B2
---

म प्यार बेचिदिन्छु, बहार बेचिदिन्छु  
को किन्छ, मेरो दिलको झङ्कार बेचिदिन्छु  
छातीभरि छ मेरो, मैलाई पोल्ने राप  
मन्दिरमा छमछमाई म पोखिदिन्छु पाप  
म साँझ बेचिदिन्छु, बिहान बेचिदिन्छु  
को किन्छ, मेरो चोखो भगवान बेचिदिन्छु  
ए! सुख खोज्ने मान्छे, आओ नजिक आओ  
बिर्सन्छु म मलाई बरबाद पारिजाओ  
म आँशु बेचिदिन्छु, रगर बेचिदिन्छु  
को किन्छ, मेरो प्यारो संसार बेचिदिन्छु
