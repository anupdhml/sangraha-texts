---
title: यो बाध्यता हो कि विडम्बना प्रिये ?
author: भीम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%80%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

गाँठो परेको सिरकमा  
जब--जब तिमी गर्मीलाई मबाट तान्थ्यौ  
म आधा ठिहिरो र आधा सिरेटोमा  
तिमीलाई पू रैसिरक छोडिदिन्थेँ  
त्यसबेला तिमीले मलाई फलाममा तौलिइनौ  
त्यसबेला तौलिइनौ पित्तल र काँसोमा पनि  
आज तिमी मलाई सुनचाँदीमा तौलिन चाहन्छ्यौ  
यो बाध्यता हो कि विडम्बना प्रिये?  
जुन बेला एक जोडी कर्णफूलका निम्ति  
सराफीले मलाई किन्न मानेन  
तिमीले मलाई सिक्री--सिक्री, कण्ठ--कण्ठको भाउ लगायौ  
जब म बन्धक हुन सक्छु सिरबन्दीका लागि  
तिमी मलाई झुम्के बुलाकीमा बेच्न चाहन्छौ  
यो बाध्यता हो कि विडम्बना प्रिये ?
