---
title: यो शान्ती भूमि हो नजाउ लडाँइमा
author: सीमा आभास
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%80%E0%A4%AE%E0%A4%BE_%E0%A4%86%E0%A4%AD%E0%A4%BE%E0%A4%B8
---

यो शान्ती भूमि हो नजाउ लडाँइमा ।  
गोली र बारुद नखाउ लडाँइमा ।।  
बिश्वास छ बुद्ध जन्मनेछन्  
ओम माने पेमे हुँ नगाउ लडाँइमा ।।  
ब्यूँझन्छन् अभावमा गाउँ बस्ती  
भोक मेट्न मजदुर नजाउ लडाँइमा ।।  
आफ्नै बान्धवको रगतै पोखिंदा  
जीतको अबीर नलाउ लडाँइमा ।।  
यी बाल बच्चा बृद्ध र अबला  
छोडेर त्रासमा नधाउ लडाँइमा ।।
