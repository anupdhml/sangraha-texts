---
title: यार मण्डली
author: श्यामदास वैष्णव
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%AF%E0%A4%BE%E0%A4%AE%E0%A4%A6%E0%A4%BE%E0%A4%B8_%E0%A4%B5%E0%A5%88%E0%A4%B7%E0%A5%8D%E0%A4%A3%E0%A4%B5
---

व्याप्त भएझै लाग्छ अहिले  
जताततै नै यार मण्डली  
यद्यपि भन्न उचित नहोला  
काम नलाग्ने सञ्चार मण्डली ।।  
मुखले देश र जनहितको  
कुरा गरी टोपल्ने  
कामले भने  
देश र जनहित विपरीत लाग्ने  
देखिन लागेका छन् यसबेला  
अनेकौं अनेक अवतार मण्डली  
संघ शक्ति कलौ युगे  
लाई साकार गरी  
गरी कचिंगल अनेकौं  
आफ्नो झोला भरी  
निर्लज्जतापूर्वक खडा हुँदाछन्  
छलकारी व्यवहारे मण्डली ।  
स्वतन्त्रताको बहानामा  
मनपरी गर्न खोज्ने  
बुद्धि ववेक गुमाई  
थुकको आँसु झार्ने  
प्रगतिशील भनाइ गुड्ने गर्छन्  
अनेकौं कार मण्डली  
हिमवत्खण्डको  
आत्मीय गौरवलाई बिर्सेर  
के के न गरेँ भन्ठानेर  
गतिमति त्यागी रिङिरहेछन्  
अविचार मण्डली  
यार मण्डली...
