---
title: व्यङ्गोद्गार
author: श्यामदास वैष्णव
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%AF%E0%A4%BE%E0%A4%AE%E0%A4%A6%E0%A4%BE%E0%A4%B8_%E0%A4%B5%E0%A5%88%E0%A4%B7%E0%A5%8D%E0%A4%A3%E0%A4%B5
---

\\'सत्य' चिन्ने भए !  
\\'सत्य\\' चिन्ने भए यदि-  
\\'झूटा\\' को सङ्गत गर्न थाल !  
तिनले जे-जे भन्छन्-  
रगडेर नाक- \\'सही\\' हाल !  
स्वतन्त्रताको विशेषता जान्ने भए  
कसैको \\'चाकरी\\' गर्न थाल  
गहतको झोलमा चुहाऊ र्‍याल ।  
तब गुँज्नेछ भित्र \\'अनहद ध्वनि\\'  
हुन जानेछौ तिमी- सदा \\'अरिनी\\' !  
\\'क्रान्तिकारी\\' यदि हुने भए-  
गरिब जति छन् सिध्याऊ !  
बोतल सिनित्त रित्याऊ !  
\\'विस्फोटित\\' हुनेछ तब \\'ज्वालामुखी\\'  
हुन जाने छैनन् यहाँ कोही दुःखी !  
जो जस्तो बन्न चाहन्छौ  
\\'प्रतिकूलतातिर\\' ध्यान दिने गर !  
\\'नाइके\\' बन्ने भए यदि  
जाली-फटाहाको सङ्गत गर !  
तब प्रशस्त \\'ताली\\' खानेछौ !  
गाली पचाउन पनि सक्नेछौ !  
अनि \\'ख्याति प्राप्त\\' भई स्वर्ग जानेछौ  
कुकुर पनि साथै लानेछौ ।  
सत्यवादी युधिष्ठिरले कुकुर साथ लिई स्वर्ग गएथे भनिन्छ ।
