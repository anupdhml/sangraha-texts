---
title: आस्था खोजिरहेछु
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

त्यसै त म पागल भएँ  
यातना दिई नसताउ  
भुकम्प म भित्र पड्किएको छ  
म छताछुल्लछरिएको छु  
म धुजा धुजा भैइ फुटेर लडेको छु  
बाँच्ने आशा र बिस्वास छैन  
म भित्र भित्रै मरिसकेको छु  
मेरो संसार भत्किएको छ  
मेरो बर्तमान फुटेको सिसा झै टुक्रिंदैछ  
चोट नदेउ तिरस्कार गरी..........,  
बेला बखत यस्तो लाग्छ  
भिड र कोलाहलबाट भाग्न मन लाग्छ  
एकान्त एकलासमा म एक्लै  
डाँफे र मुनाल जस्तै नाच्न मन पर्छ  
धुपी र सल्ला झै सुसाउन मन पर्छ  
हिमाल, पाखा , पर्बतमा निदाएर  
झरना र खोलामा रमाउँदै  
हिउँ झै पग्ली नदी भैइ बग्न मन पर्छ  
चिमल र लाली गुँरास झै फुल्न मन पर्छ  
मेरो बेदना, चाहना र भाबनाहरु  
डाँडाको टुप्पामा बसेर चिच्याउन मन पर्छ  
जहाँ कोही नहोस् मानब भिडबाट पर  
कहालि लाग्दो समाज र संस्काररबाट  
एक्लै......... एक्लै.........  
देखेको कुरा बोल्न नहुने  
जाने बुझे पनि भन्न नहुने  
सत्य र साँचो बोल्नै नपाइने  
दुखेको दुःख र चोटहरु लुकाउनु पर्ने  
अन्याय र अत्याचार सहनु पर्ने  
मान्छे मान्छे बिच असमानता  
ठुलो सानो, धनी गरिबको पर्खल  
सत्यको हार, असत्यको बिजय  
धर्म, भाषा र जातीय धरातल...  
यो कस्ले बनाएको ब्यवस्या.......  
जे पनि मान्नु नै पर्ने बाध्यता.......  
लाचार भएर बाँच्नु पर्ने विवशता.......,  
ढुख र पिडामा डुबेर  
एक आङ र एक पेटमा तड्पेर  
पाटी र पौवामा हराउँदै  
आँखा भरि आँसु साँचेर  
हृदय भरि बेदनामा जलेर  
बर्तमानको भारी सगरमाथा बोकेर  
भबिश्यको सुनसान गन्तब्य खोग्दै  
क्षत विक्षत जिन्दगी सँगाल्दै  
इज्जतदार बेइमानहरुको भिडमा  
रगत चुस्ने राक्षसहरुको माझमा  
कानुन र धर्मका ठेकेदारहरुसँग  
समानता र स्वतन्त्रताको अभाबमा  
पग्लिन्दै, बल्दै, निभ्दै हरेक पल  
आस्था खोजिरहेछु।
