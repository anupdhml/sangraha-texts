---
title: मेरो शहर
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

सागुरो बाटोमा भब्य-भब्य घर छ  
नपाइने केही छैन, सबै पाइन्छ  
पैसामा मात्रै......................?  
असख्य निस्सहाय छन्  
भोक र रोगले तड्पेका छन्  
वेदना र पीडा बोकी बाँचेका छन्  
धर्ती ओछ्यान आकास सिरक बनाएका छन्  
बाँच्ने आसमा माग्दै हिडेका छन्  
पैसामा मात्रै.........................?  
सस्तो केही छैन, सबै महङो।  
टोपी खस्ने महल छ  
मान्छे बेच्ने दलाल छ  
प्रशासनको रबाफ छ  
रबाफ र दलाल बीच कमिसन छ  
दुबैले मस्ती लुटेको छ  
मेरो शहरमा सब थोक छ  
पैसामा मात्रै..................................?  
फालेको भातमा लडाई छ  
पाटी र फुटपाथमा घर छ  
औषधि उपचार बिना मरेको छ  
बाँच्ने आसमा दौडेको छ  
भोकले मातेर हावा चपाउदै  
यहाँ यस्तै छ ..........................? सबै छ  
पैसामा मात............................?  
खुलेर हैन प्रशासनको आडमा भित्र भित्रै छ  
सिसै सिसाको घर छ  
भोकै र नाग्गै देख्दा हाँसेको छ  
कतिले तस्बिर बेचेको छ  
बिदेशी .......................? गरिबी देखेर हाँसेको छ  
थरि थरिका फोटो खिचेको छ  
मेरो शहरमा सब थोक छ  
पैसामा मात्रै.......................?  
जाडोले काम्दै छ  
गर्मीले पाक्दै छ  
पानी झरीले भिज्दैछ  
हावा हुरीले पुरिन्दैछ।  
सक्ने बाँचे नसक्ने मरे  
बेवारिस लास  
ठेलामा डुमले फ्याँकेको छ  
चिल र स्यालको होडबाजीमा  
छिपिएको हड्डी बाँकी रहे  
यहाँ यस्तै छ ......................? अनि सबै थोक छ  
पैसामा मात्रै......................?  
न त शहरबासीलाई मत्लब छ  
न त सरकारलाई मत्लब छ १  
साँगुरिएको सडकहरुमा  
बस र कारको भिड छ  
पोलुसनको बढ्दो चाप छ  
नाङो फेसनको बढ्दो माग छ  
मंहगीले घोडा चढेको छ  
पि र जी को बढी माग छ  
केटा केटीहरु नाग्गै बन्ने होड्बाजी छ  
यहाँ यस्तै छ ...................? अनि सबै थोक छ  
पैसामा मात्रै......................?  
कती भोक र प्यासले अलास तलास छ  
बेदना र पीडाले जलेको छ  
रुने र कराउने सिबाय केही छैन  
जाडो गर्मी भन्नु पाइदैन  
यहाँ यस्तै छ......................?अनि सबै थोक छ  
तर यहाँ धेरै खाली पेट  
खाली हाट र खुट्टा छ  
बोराले आङ र लाज छोपेको छ  
मेरो शहर यस्तै छ  
झन् झन् बिकृति बढिरहेछ  
धुवाँ र धुलोले पुरिदैछ  
गरिबीले सगर्माथा टेकेको छ  
मेरो शहर यस्तै यस्तै छ।
