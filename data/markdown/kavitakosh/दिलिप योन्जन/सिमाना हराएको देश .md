---
title: सिमाना हराएको देश
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

टनकपुर हरायो सम्झौतामा  
माहाकाली लुटियो सन्धिमा  
टिष्टा काङ्गाडाको त के कुरा  
मेरो देशको राष्ट्रियता  
बिर गोर्खालीको देशमा माटो हराईरहेछ  
सन्धि र सम्झौता नबुझ्ने पशुनेताहरुले  
राष्ट्र र राष्ट्रियता माथी खेलबाड गरेकोछ  
पूर्वमा गएर पश्चिमको बिकास, रोजगारी  
पश्चिममा गएर पूर्वको बिकास सुनाएकोछ  
जनतालाई झुकाउनसम्म- झुकाएकोछ।  
बिरोध नभएको हैन बारुद गनाए पनि  
मातृभुमीको माया नगरेको हैन नेपालीहरुले पनि  
आस्वासन र बिस्वास नदिएको हैन  
कहिले नयाँ दिल्ली।।।।।। कहिले काठमाडौं।।।।।।।।  
मन्त्रि र सचिबको मिटिङले माटो र सिमाना हराए पनि।  
देशको नक्सा फेर्दैछ, नँया डोबमा पुरानो किल्ला  
मातृभुमी रोएकोछ, स्याम्भुको आखा रसाएकोछ  
ढुङा गुडाएर, घुएत्रो हानेर जोगाएको देशको सिमाना  
पैसा र बैसामा राष्ट्र नेताहरुले माटो र पानी बेचेकोछ  
योधाहरुको रगतले कोरेको रेखा र देशको अस्तित्व  
मान्छेको रुपमा यी ब्वासाहरुले बेचेकोछ, मेटेकोछ  
५ तरे होतेलमा हुस्की र इस्कुवाचमा रमाएकाछन, नाँचेकाछन  
राष्ट्रको सिमाना हराएको खुसीमा  
देशको माटो बेचेको खुसीमा।
