---
title: म त्यसबेला तिम्रो सिपाही बन्नेछु
author: दिलिप योन्जन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%BF%E0%A4%AA_%E0%A4%AF%E0%A5%8B%E0%A4%A8%E0%A5%8D%E0%A4%9C%E0%A4%A8
---

किन तिमी अन्धकारमा सधै बस्छौ  
ठीकै छ  
तिम्रो सहयोगी योद्धा हुँ म  
सँगै नबसौला हुदैन  
उज्यालोले त पोलेको छैन  
आँखाहरु पट्टिले बाँधेको त छैन  
दिनमै धुवाँ लगाइदिएको त छैन  
आगोको ज्वाला नदेखेर त होइन  
हावा लगाउँला धुवाँ उडाउन  
पर्खाल भत्काउँला प्रकास देखाउन  
तिमीलाई स्वतन्त्रता देखाउँला  
समान हक अधिकार दिलाउन  
लगातार म लागिरहुँला  
एक थोपा रगत भैन्जेलसम्म  
आशाको त्यान्द्रोलाई लठारो बनाउन  
यो शिर नढलुन्जेलसम्म  
अब पनि तिमी एक्लै अन्धकारमा बस्छौ  
ठिकै छ  
म सहुँला अधिकार माग्दिन  
अन्धकारहरु ममा पनि त छ  
ढुख बेदना र यातना किन बुझ्दैनौ  
फेरि युद्धभुमिमा क्रान्तिको बिगुल फुक्नु छ  
हातमा हतियार लियरहातमा हात मिलाउनु छ  
कि कसैले पैसा र तक्मा त देखाएन  
यी सबै झुटो आश्वासन र बिश्वास हो  
धाक र सम्पतिको झुटो अहम् हो  
सबै यहाँ किचिएका, पिसिएका छन  
भोक भोकै नाग्गै नाग्गै मरेका छन  
क्रुरयातनामा कति मरे  
बच्ने आसै आसमा कति मरे  
यदि तिमी हतियार बनेर निस्कन्छ भने  
अन्याय र अत्याचारको भन्डाफोर गर्छौ  
भनेआगो निभाउन पानी बनी लाग्छौ  
भनेचार पर्खाल भत्काई निस्कन्छौ भने  
रोग र भोकको बिरुद्द आवाज उठाउँछौ भने  
समान हक अधिकारको सवाल उठाउछौ भने  
सम्झौता र सन्धिमा देश बेच्न,सिमाना सार्न दिदैनौ भने  
झुटा अन्धबिस्वास र कुनिती तोड्न  
बन्दुक बोक्नु परे भन मलाई  
शोशण र दमन गर्नेको बिरोधमा  
आवाज उठाउनु परे भन मलाई  
आकास धर्ति थर्काइ दिन्छु  
गोली थाप्न तयार छु  
रास्ट्र र रास्ट्रीयताको लागी  
भन तिमी सधै मलाई  
बिरोधमा लड्नु परे  
म त्यसबेला तिम्रो सिपाही बन्ने छु।
