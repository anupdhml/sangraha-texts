---
title: प्रतिकूल मौसम
author: सुदीप पाख्रीन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%81%E0%A4%A6%E0%A5%80%E0%A4%AA_%E0%A4%AA%E0%A4%BE%E0%A4%96%E0%A5%8D%E0%A4%B0%E0%A5%80%E0%A4%A8
---

१. दिन/रात  
आजभोलि  
रातहरुका काँढाहरुले  
हामीलाई बिझाउँदैछन्  
--- हाम्रा सपनाहरुले झैं  
--- हाम्रा रहरहरुले झैं  
तरपनि  
नदुख्नुको आडम्बर बाँचिरहेछौं  
नघोच्नुको ढोंग गरिरहेछौं  
विरोधाभाषपूर्ण बचाइको प्रतिक  
--- जिन्दगी ---  
--- ढोइरहेछौं, ढोइरहेछौं,............. ढोइरहेछौं  
घामको छायाँ पारेर  
अंधकारका राक्षसहरु हामी माथि  
बर्बरतापूर्वक शासन गरिरहेका छन्  
--- उज्यालोलाई नै सयलमा पारेर  
--- उज्यालोलाई नै आझेलमा पारेर  
२. गर्मी याम/जाडो याम  
हर मौसमको  
यो ठिहि¥याउने जाडोमा  
हामी निर्विकल्प पीडाहरुको कम्बल ओढि हिंडिरहेछौं  
--- जिन्दगीका अपरिचित अँध्यारा गल्लीहरुमा  
हामी रातलाई दुहेर  
दुध जस्तै उज्यालो झर्ने अनुमानमा रम्छौं  
हामी काँढाहरु बुनेर  
बिश्वास जस्तै पूmल फुल्ने सोचाइमा खुशी हुन्छौं  
भाच्चिएको बाटो जिन्दगीको  
हिडिरहेछौं निरुदेश्य !  
हिडिरहेछौं गन्तब्यहिन !!  
३. दिनको एक कुनाबाट  
शुरु भएर अन्धकार धुवाँ जस्तै  
जिन्दगीको कोठाभरि जमिरहेछ  
--- प्रदुषण पैmलाएर  
--- प्रदुषित भएर  
हामी  
नाकै नभएको नाक  
नाकदानीले छोपेर  
भोकको पलंगमाथि  
मज्जासँग सुतिरहेछौं  
दिन/दुनियाबाट बेखबर  
हरेक खबर/अखबरबाट बेखबर  
नसुतेका भान गर्नेहरु  
शब्दहरुको जुलुस लिएर हिड्दछन्  
उज्यालोको खोजिमा  
दिउँसै सडकमा मैनबत्ती बालेर  
प्रत्येक कुनाबाट ङिचिक्क....... मुस्कुराउँछ  
--- राक्षस अंधकार  
४. बर्सातमै  
बंजर भएका  
मनहरुका फाँटहरु  
गिद्धहरुका छायाँमुनि  
काकाकुल झैं छट्पटाउँदैछन्  
--- पुरातन युगदेखि  
हामी हेरिरहेछौं --- शून्य आकाश  
कर्याङकुरुङहरु  
बिउ छर्ने सन्देश दिंदै  
कहिल्यै उडेनन्  
छेउको सुकेको रुखका हाँगाहरुमा बसेर  
बसन्तको आगमनको खबर गाउँदै  
कोइलीहरु कहिल्यै गाएनन्  
५. हो !  
यस प्रतिकूल मौसममा  
हामी सबैले मज्जासँग सुत्नु पर्छ  
हामी सबैले मज्जासँग निदाउनु पर्छ  
चुँ.................चुँ.....................चुँ..........  
सुत्नु पर्छ !  
साँच्चै नै !!  
सुत्नै पर्छ !!!
