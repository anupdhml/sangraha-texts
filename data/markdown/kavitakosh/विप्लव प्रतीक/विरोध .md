---
title: विरोध
author: विप्लव प्रतीक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%AA%E0%A5%8D%E0%A4%B0%E0%A4%A4%E0%A5%80%E0%A4%95
---

तिमी बारम्बार  
हाँस भन्छौ मलाई  
तर, यता म आफू हाँस्नुको कुनै महत्व देख्तिनँ ।  
म आपूm आफैँलाई पोलिरहेछु  
आफ्नै नङ्ग्राहरू चिथोर्दैछन् आफ्नो छातीलाई  
कति बीभत्स हुन्छन् हगि रगताम्य दृश्यहरू !  
फेरि पनि तिमी हाँस भन्छौ मलाई  
तर, यता म  
आपूm हाँस्नुमा कुनै औचित्य नै भेट्दिनँ ।  
झुक्किएर एकछिनका लागि मात्रै म हाँस्दा पनि  
हजार आँसुका थोपाले पिरोल्छन् मलाई ।  
के म एउटै कुरा हरेकपल्ट दोहो¥याइरहूँ  
के म प्रत्येकपल्ट यही भनिरहूँ---  
हाँसोले मलाई रोक्छ चाल्न नयाँ कदम  
पीरले धाप मार्छ चाल्न नयाँ कदम ।  
एकैछिन सुस्ताउन जब हुँदैन न्यानो मायालु काख  
थाकेर सुस्ताउँदा जब सुम्सुम्याउँदैन कसैले  
मै त हुन्छु, अरू को हुन्छ ?  
मै त हुन्छु, जुर्मुराउँदै उठछु् र म्वाइँ खान्छु  
आफ्नै अनुहार ऐनामा ।  
कति सजिलो हुन्छ आपूmले आफैँलाई माया गर्नु  
कति गाह्रो हुन्छ अरू कसैको मन जितेर  
मलाई माया गर, मलाई माया गर भन्नु ।  
फेरि पनि तिमी हाँस भन्छौ मलाई  
तर, यता म आपूm हाँस्नुमा कुनै आनन्द पाउँदिन ।  
कि म बहुलाइरहूँ ?  
टल्केको बालुवालाई पानी सम्झिँदै दौडिरहूँ ?  
रोइरहूँ नराम्रोसँग र बटुको थापिरहूँ सहानुभूतिको ?  
जसोतसो कि नभेटूँ टुक्राटुक्रा लक्ष्यहरूलाई  
र बसिरहूँ हात बाँधेर एकान्त मैदान, पहाड र हिमालहरूमा ?  
अहँ, म त घिस्रिँदैघिसिँदै  
लामोलामो सास फेरेर अघि बढिरहन्छु  
बढ्न देऊ मैदानमा  
धूलैफुस्रै, रगतपच्छे लडिरहन्छु लड्न देऊ रणक्षेत्रमा  
म आपूm हाँस्नुमा कुनै महत्व देख्दिनँ  
म आपूm हाँस्नुमा कुनै औचित्य भेट्दिनँ  
आपूm हाँस्नुमा म कुनै आनन्द नै पाउँदिनँ  
...फेरि पनि तिमी हाँस भन्छौ मलाई ।
