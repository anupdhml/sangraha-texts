---
title: नहारेको मान्छे•
author: विप्लव प्रतीक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%AA%E0%A5%8D%E0%A4%B0%E0%A4%A4%E0%A5%80%E0%A4%95
---

मैदानमा म एक्लै छु  
र झयाल थुनेर घरहरूको च्याइरहेछौ तिमीहरू ।  
मलाई मान्छेहरूले तमासा हेरेको मन पर्छ  
र मलाई लाग्छ  
मान्छेहरू तमासा हेर्ने केवल एक हूल भीड मात्रै हुन्  
मलाई गर्व छ  
मैदानमा म एक्लै छु ।  
रुन्छु म, मलाई पनि दुःख छ  
चोट, प्रहार अनि विचारको दुःख  
तर गौरव छ मलाई, मैदानमा म एक्लै छु ।  
आँधीसँग सामना गर्ने कुनै युवक  
प्रहारसँग सामना गर्ने कुनै युवतीने्रहरभेटछ  
आँसुका थोपालाई मोतीका रूपमा सजाएर  
रत्नजडित किस्तीमा पेस गर्ने रहर छ ।  
तर, मैदानमा म एक्लै छु  
जून एक्ली, सूर्य एक्लो, पृथ्वी एक्ली  
मैदानमा म एक्लै छु ।
