---
title: अभिशाप
author: विप्लव प्रतीक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%AA%E0%A5%8D%E0%A4%B0%E0%A4%A4%E0%A5%80%E0%A4%95
---

सूर्य त्यही हो र चन्द्र पनि त्यही हो  
सूर्य मलाई गरम लाग्छ र चन्द्र शीतल  
र मलाई थाहा छ, तिम्रो र मेरो अनुभूति एउटै हो  
र यो पनि थाहा छ  
या त म पागल हुँ या त तिमी पागल ।  
म कहिलेकाहीँ त्यही सूर्यको निम्ति झ्गडा गरिरहन्छु  
र तिमी चन्द्रको निम्ति मसँग रिसाइरहन्छौ  
या त म गलत छु कि त तिमी गलत छौ ।  
जबसम्म दृष्टिलाई मोह, स्वार्थ र अहंका पर्दाहरूले  
झयाप्प छोपिरहन्छन्  
जबसम्म ईर्ष्या, उग्र महत्वाकाङ्क्षाका जालाहरूले  
झयाम्म जेलिरहन्छन्  
सायद दुईमध्ये एक पक्ष र अर्को विपक्ष हुनुपर्ने हो कि ?  
सायद एक उत्तर अर्को दक्षिण धु्रव हुनुपर्ने हो कि ?  
खोइ कहाँ ओइलाए ती आपसी मायाका पूmलहरू ?  
खोइ यहाँ सद्भावनाका मूलहरू ?  
खोइ यहाँ प्रेमको करेसा ? खोइ यहाँ जिन्दगीको ड्याङ्ग् ?  
के एकअर्काबीच प्रतिस्पर्धामै  
भुल्यौँ त हामीले गर्नुपर्ने कुराहरू ?  
के एकअर्काबीच खनिएका द्वेषको धरापमै  
गुमायौँ त हामीले जिन्दगीको एक सुनौलो पाटो ?
