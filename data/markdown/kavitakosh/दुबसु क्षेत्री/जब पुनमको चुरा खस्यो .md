---
title: जब पुनमको चुरा खस्यो
author: दुबसु क्षेत्री
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%81%E0%A4%AC%E0%A4%B8%E0%A5%81_%E0%A4%95%E0%A5%8D%E0%A4%B7%E0%A5%87%E0%A4%A4%E0%A5%8D%E0%A4%B0%E0%A5%80
---

जब पुनमको चुरा खस्यो  
मेरो मनको चुचुरा खस्यो ।  
फूलको धारले नै रेट्न थालेपछि  
उनको मनको छुरा खस्यो ।  
पोको पारेर राखेको ठाउँबाट  
आज अचानक कुरा खस्यो ।  
सपनाको चखेवा खेलाउँदै थिएँ  
विपनाको झ्वाम्म च्याखुरा खस्यो ।  
फुलाउँदा फुलाउँदै मायाको फूल  
बसन्तमै मनको आँकुरा खस्यो ।  
भमराहरु झुमुन् भन्थेँ वरिपरि  
मनको चाकामा माकुरा खस्यो ।  
राधा, रुक्मिणी र मीराहरु नसोच्दै  
मनमा अचानक मथुरा खस्यो ।  
अग्लिदै थिएँ आकासको हिमाल  
आफनै मनको टाकुरा खस्यो ।
