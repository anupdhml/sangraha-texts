---
title: नागरिकता
author: बद्री भिखारी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AC%E0%A4%A6%E0%A5%8D%E0%A4%B0%E0%A5%80_%E0%A4%AD%E0%A4%BF%E0%A4%96%E0%A4%BE%E0%A4%B0%E0%A5%80
---

दिनुस् प्लिज !  
मात्र, नागरिकता दिनुसमेरो मान्छेको नागरिकता दिनुस् ।  
के लिनुहुन्छ  
छानीछानी लिनुस् -  
ग्वालियरको सर्ट-पेन्टको कपडा  
बाटा कम्पनीका जुत्ता चप्पल  
चौधरी ब्रान्डको छाता  
इम्पोर्टेड लेदर ज्याकेट  
तपाईंको इच्छा जे छ, लिनुस् ।  
मानिलिनुस् यो चाँदमलको गोदाम तपाईंकै हो  
मलाई थाहा छ -तपाईंको सगरमाथाले जाडो छेक्दैन  
लिनुस्, ओड्ने सिरक पनि लिनुस्  
ओछ्याउने सतरन्जा तन्ना जो छ, लिनुसअरू लानुस  
तपाईं हिँड्न सक्नुहुन्न, यो गाडी लानुस  
गाडी चलाउन सजिलो हुन्छ- यो मोबिल, तेल लानुस् ।  
तपाईं हिँड्नुहुन्छ जो पिच -हामीले बनाएको हो  
तपाईंका नानी पढ्नुहुन्छ जो स्कुल -हामीले बनाएको हो  
तपार्इंको श्रीमतीलाई अस्पताल पुर्‌याउने एम्बुलेन्स -हामीले दिएको हो  
तपाईंको भलो चाहने पुरानो दोस्त हँ, म  
प्लिज, मेरो मान्छेको नागरिकता दिनुस् ।  
म तपाईंसँग और केही माग्दिनँ  
तपाईंको जमिन जो छ, तपाईं नै राख्नुस्  
तपाईंको घर जो छ, तपाईं नै राख्नुसतपाईंलाई नै काम दिन्छ हिमाल राख्नुस्  
खोला नदी जो छ, तपाईं नै राख्नुस् ! ?  
तपाईंसँग धन-दौलत केही माग्दिनँ  
सिर्फ, मेरो मान्छेको नागरिकता दिनुस् ।  
तपाईं कुनै काम नगर्नुसतपाईंको लुगा हाम्रो मान्छेले सिलाउँछ !  
तपाईंको पाइखाना हाम्रो मान्छेले सफा गर्छ !  
तपाईंको दाह्री-केश हाम्रो मान्छेले बनाउँछ !!  
तपाईंको देश हाम्रो मान्छेले चलाउँछ ! ?  
प्लिज ! मात्र मेरो मान्छेको नागरिकता दिनुस् ।  
बस् ! तपाईंको सुरक्षाको लागि लाठी लानुस्, बन्दुक लानुस  
तपाईं कुनै चिन्ता नलिनुस् मात्र आराम गर्नुस्  
तपाईंका खोला/नदीबाट हामी बिजुली निकालिदिन्छु  
तपाईं बिजुली ताप्नुस् र हावा खानुस् !! ?  
मामुली एउटा कागज न हो ।  
कागज हामी दिन्छु  
मसी हामी दिन्छु  
सिर्फ मेरो मान्छेको नागरिकता दिनुस् ।
