---
title: देश खोजिरहेका हामी
author: इन्दिरा प्रसाई
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%87%E0%A4%A8%E0%A5%8D%E0%A4%A6%E0%A4%BF%E0%A4%B0%E0%A4%BE_%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%88
---

तिमीलाई गुमाएका  
मर्मान्त मुटुहरू  
र तिम्रो अँगालोमा पुग्ने  
व्यग्रतामा छटपटिएका छातीहरू  
शरणार्थी शिविरमा  
भेटेर, देखेर र सुमसुम्याएर  
ए देश ।  
म तिमी नहुँदाको  
अनुभूतिको सूक्ष्म आभासले पनि  
सधैँ आक्रान्त छु ।  
त्यसैले  
देशसँग कतै छलछाम गरे  
कसैले कतै विश्वासघात गरे  
मेरो मुटु चस्कन्छ  
कोही देशलाई  
फगत निजी महत्वाकाङ्क्षाको भर्या ङ बनाएर  
माथि उक्लिरहे  
भर्यालङतल  
अविश्वासको खाडल गहिरिँदै जान्छ  
र ओर्लंदा  
उसको भूगोल बिग्रिसकेको हुन्छ ।  
यस बेला---  
कतिको प्रहारले  
देश घाइते छ,  
थकित/गलित/शोषित भएर  
देश त्यसै--त्यसै लमतन्न मूर्तिभन्दा चिसो छ ।  
   
अब पनि यस्तै र यस्तै हो भने  
शरणार्थी शिविरमा  
हूलका हूल भोका र नाङ्गा  
देश हराएका मानिसहरू  
तिमी, म र हामीमा रूपान्तरित  
सायद सबै र सबै शरणार्थी  
देश हराएका  
देश पचाएका  
हामी शरणार्थी  
  \*\*\*  
र त्यस बेला बितिसकेको समयसँगै  
देश खोजिरहेका हामी ।
