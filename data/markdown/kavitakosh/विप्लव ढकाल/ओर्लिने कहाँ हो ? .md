---
title: ओर्लिने कहाँ हो ?
author: विप्लव ढकाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%A2%E0%A4%95%E0%A4%BE%E0%A4%B2
---

चढेको रेलको स्टेसन छैन ओर्लिने कहाँ हो ?  
छुक छुक गरी चल्दै छ रेल, पुगिने कहाँ हो ?  
...  
माटोमा खस्ला छायाको चित्र बाटो छ अँध्यारो  
चट्टान नाघे समुद्र आउँछ डुबिने कहाँ हो ?  
...  
यात्राका साथी जङ्गली किरा, जङ्गलमै हराउँछन्  
आस्थाको धर्ती भत्कियो भने उभिने कहाँ हो ?  
...  
आफैलाई खोज्न हिँडेका थियौ बाटोमै निदायौ  
सपना हराई हारेको यात्री ! बिउँझिने कहाँ हो ?  
...  
चढेको रेलको स्टेसन छैन ओर्लिने कहाँ हो ?  
छुक छुक गरी चल्दै छ रेल, पुगिने कहाँ हो ?
