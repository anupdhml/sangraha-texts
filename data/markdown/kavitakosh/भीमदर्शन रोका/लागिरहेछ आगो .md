---
title: लागिरहेछ आगो
author: भीमदर्शन रोका
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%80%E0%A4%AE%E0%A4%A6%E0%A4%B0%E0%A5%8D%E0%A4%B6%E0%A4%A8_%E0%A4%B0%E0%A5%8B%E0%A4%95%E0%A4%BE
---

आगो आफै त के लाग्ला  
कसैको गल्तीले लागेको होला  
अथवा जानी जानी कसैले लगाएको  
त्यस्तो किन गरेको होला ?  
सोध न सोध, केही त भन्ला ।  
दीयो, चुल्हा र चिता  
चकमक पत्थर र मैनबत्ती  
यी हुन्सबै एकै समूहका  
घामको परिधिबाट निस्केर  
यहाँ आएको अग्नि  
जानेर बाले घामजस्तै,  
अरु पनि स्वभाव छ उस्तै  
बलिरहन्छ यो चोइटा घाम  
उदाइरहन्छ आफ्नै सीमाभित्र  
छैनन् पनि छन् पनि यसको भित्र  
अंश छ केही अवश्य मभित्र  
दीयो बल्छ, पूजा हुन्छ  
बत्ती बल्छ उज्यालो  
मेहनत र मजदूरीले बल्छ चुल्हो  
मरेपछि मात्र चिता  
अग्निको अन्तिम आवश्यकता  
आवश्यक परे सबैेले बाल्ला ।  
० ० ०
