---
title: तिमी एक्लै छैनौ
author: भीमदर्शन रोका
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%80%E0%A4%AE%E0%A4%A6%E0%A4%B0%E0%A5%8D%E0%A4%B6%E0%A4%A8_%E0%A4%B0%E0%A5%8B%E0%A4%95%E0%A4%BE
---

हाम्रो उठबस र कैयौँ सहवासहरुले  
बनाएका क्षितिज र कैयौँ आकाशहरुले  
धेरै दिनका धेरै धेरै कुरा  
कथा, कविता र इतिहासहरुले  
साथ तिमीलाई दिइरहेछन्  
साथ तिम्रो लिइरहेछन् ।  
डाँडाकाँडा वनपाखा तसवीरहरुले  
पहिरो र पहाडहरु थामिरहेकाभीरहरुले  
अघि अघि र अहिलेका वीरहरुले  
साथ तिमीलाई दिरहेछन्  
साथ तिम्रो लिरहेछन्।  
फूल र पातहरु ली उभिरहने रुखहरुले  
कुरा बुझ्नेु मुटु् र मौन मौन मुखहरुले  
सबैका आफ्ना आफ्ना सुख र दुःखहरुले  
साथ तिमीलाई दिरहेछन्  
साथ तिम्रो लिरहेछन्।
