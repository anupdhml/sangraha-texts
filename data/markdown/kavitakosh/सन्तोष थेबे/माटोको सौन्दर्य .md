---
title: माटोको सौन्दर्य
author: सन्तोष थेबे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%A8%E0%A5%8D%E0%A4%A4%E0%A5%8B%E0%A4%B7_%E0%A4%A5%E0%A5%87%E0%A4%AC%E0%A5%87
---

यो माटोको माया  
चमेलीको रङभन्दा तिख्खर भएर  
तिम्रो र मेरो पे्रम भएर फक्रिएको छ  
तिम्रो र मेरो चुम्बनले  
कुन सभ्यताको वकालत गर्दैछ  
थाहा छैन  
हामीले आलिङ्गनमा भत्काएर बनाएका छौँ  
हामीले सहवासमा बनाएर भत्काएका छौँ  
नपत्याए हेर त  
भत्काउँदै बनाउँदै माटोसित  
हामीले कति गहिरो नाता गाँसेका छौँ  
हामी कतिचोटि स--साना  
माटा डल्लाहरुमा  
भत्किदै जोडिदै  
जोडिदै भत्किदै  
धमिराको यो ढिस्कोसम्म आइपुगेका छौँ  
आऊ  
हाम्रो प्रेम धमिराको ढिस्कोमा साक्षी राखेर  
धमिराको निरन्तरता बाँचाँै  
धमिराको दैनिकीमा बाँचाँै  
स--साना कुरामा पनि च्वास्स दुख्ने मन  
माटोमा गाडिएको सभ्यताको  
अवशेषलाई आँखा चिम्म गरेर  
माटोको तिख्खर पूmलहरुमा फुलौँ  
माटोको एउटा पुरानो धूनमा  
तिम्रो र मेरो प्रेमका नयाँ गीत लेखौँ ।
