---
title: हिँड्याको हामी ता दुई जना
author: श्याम तमोट
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%AF%E0%A4%BE%E0%A4%AE_%E0%A4%A4%E0%A4%AE%E0%A5%8B%E0%A4%9F
---

हिँड्याको हामी ता दुई जना  
देख्नुलाई राम्रो देश ।  
हामीले बाटो खोई भन्दा  
कोही कोहीले आर्कै बतायो  
साँचु ता आबो थाहा भो  
हामीलाई ढाँट्ने फटाहा हो ।  
हेर्दामा हामी यस्तो छ  
कपटी कुरा ता जान्दैन  
हामीलाई ठगने जालीको  
कुरा ता मान्दै मान्दैन ।  
बाटो ता हाम्रो लामो छ  
नपुगी हामी ता हारदैन  
गरीब ठगने पापी रीत  
खत्तम नपारी छाडदैन ।
