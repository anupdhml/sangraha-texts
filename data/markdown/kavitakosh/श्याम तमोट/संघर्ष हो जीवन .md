---
title: संघर्ष हो जीवन
author: श्याम तमोट
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%AF%E0%A4%BE%E0%A4%AE_%E0%A4%A4%E0%A4%AE%E0%A5%8B%E0%A4%9F
---

संघर्ष हो जीवन  
जीवन संघर्ष हो  
जीवनदेखि थाकेर बस्छु नभन  
जीवनदेखि हारेर मर्छु नभन ।  
जिन्दगी हो हार-जीत भइरहन्छ  
बाधा पन्छाउँदै नदी बगिरहन्छ  
हार भयो भनेर दुख नमान  
रातपछि दिन हुन्छ हेर बिहान ।  
न्याय निम्ति जिन्दगी यो लम्किरहन्छ  
उज्यालो हो जिन्दगी यो चम्किरहन्छ  
चेतनाको प्रवाहलाई रोक्न सकिन्न  
जति छोप्न खोजे पनि सत्य छोपिन्न
