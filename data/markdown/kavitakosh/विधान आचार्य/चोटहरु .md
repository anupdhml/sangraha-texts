---
title: चोटहरु
author: विधान आचार्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%A7%E0%A4%BE%E0%A4%A8_%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF
---

तिमीले दिएका चोटहरू  
फूलभै"m सँगालेर  
छातीमा नसमेटेको भए  
म कसरी तिमीलाई  
बारम्बार सम्भिmरहन सक्थैँ र ?  
तिमी आगो बोल्थ्यौ  
आँधी हिँड्थ्यौ,  
र सुनामी उत्पातले  
मलाई लथालि· पाथ्र्यौ  
म त्यही आगोका शब्दमा  
फूल सुम्सुम्याउँथे  
आँधी हिँडाइमा  
चाहनाकी देवयानी देख्थेँ  
सुनामी उत्पातमा  
पुनर्निर्माणको पे्ररणा पाउँथेँ ।  
अवगालका पाइताला  
बाक्लो जमेको रातको प्रीत  
कल्पनामै मात्र रहिरह्यो  
दुखेको कल्पना र  
च्यातिएको सपना अनि  
निमोठिएको विपना  
मेरा अंशका चरित्रहरू ।  
तिम्रो बाटोको चुम्बक  
म कमजोर फलामको गन्तव्य  
दन्त्यकथाका राक्षस पात्रहरू  
आँखाको जाल विछ्याएर  
सहर हल्लामा पौडिरहेछन् ।  
मासुका मनचिन्ते व्यापारी  
सहरभरि व्याप्त छन्  
खबरदार आमाहरू  
बालक लिएर खोपी पस  
मेरो दुर्भाग्य  
कटाक्ष व्यापारको सिकार छु  
प्रत्येक चोटलाई  
मनको खोपीमा  
जतनसाथ राखेको छु ।  
प्रतीक्षामा छु  
चोटहरू स्नेहास्त्रमा परिणत हुने दिन  
र हातका माला पहिरिने दिन ।  
म खालि  
चोट -- पुष्पको प्रतीक्षामा छु  
चोट -- मालाको प्रतीक्षामा छु ।  
मेरो मालाका लागि  
एउटा फूल थपिदिन्नौ र मित्र ?
