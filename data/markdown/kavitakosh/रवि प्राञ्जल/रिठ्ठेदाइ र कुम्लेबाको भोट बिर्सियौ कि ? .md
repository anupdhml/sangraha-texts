---
title: रिठ्ठेदाइ र कुम्लेबाको भोट बिर्सियौ कि ?
author: रवि प्राञ्जल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%B5%E0%A4%BF_%E0%A4%AA%E0%A5%8D%E0%A4%B0%E0%A4%BE%E0%A4%9E%E0%A5%8D%E0%A4%9C%E0%A4%B2
---

रिठ्ठेदाइ र कुम्लेबाको भोट बिर्सियौ कि ?  
माटो छोई गरेको अठोट बिर्सियौ कि ?  
जनहितका कुरा गर्दा तिमीलाई पनि  
मलाईजस्तै लगाएको खोट बिर्सियौ कि ?  
कता पुगे सुर्य छुने आदर्शका कुरा ?  
आदर्शको न्यानोन्यानो कोट बिर्सियौ कि ?  
उखेलेरै फ्याँके पनि बिषको त्यो बृक्ष  
सुस्त सुस्त हुर्कदै छ बोट बिर्सियौ कि ?  
हिजो पनि उस्तै थियो आज पनि उस्तै  
यो माटोले पाएको त्यो चोट बिर्सियौ कि ?
