---
title: पसिनाको जलैले
author: नीर शाह
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A8%E0%A5%80%E0%A4%B0_%E0%A4%B6%E0%A4%BE%E0%A4%B9
---

पसिनाको जलैले, मेहनतको मलैले  
हामी आफ्नो भाग्य लेख्छौं,  
आफ्नो पाखुराको बलैले  
हिमाली रगत नेपाली मुटु  
बाँच्नु पर्दैन कहिले जालै र छलैले  
दैवको वरदान दरिला हातहरु  
रित्तो हुँदैनौं कहिले परिश्रमको फलैले  
शब्द - नीर शाह  
स्वर - उदित नारायण झा  
संगीत - रनजीत गजमेर  
चलचित्र - वासुदेव
