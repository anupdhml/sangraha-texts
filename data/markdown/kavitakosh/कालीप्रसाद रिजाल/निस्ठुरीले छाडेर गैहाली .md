---
title: निस्ठुरीले छाडेर गैहाली
author: कालीप्रसाद रिजाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%BE%E0%A4%B2%E0%A5%80%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%B0%E0%A4%BF%E0%A4%9C%E0%A4%BE%E0%A4%B2
---

निष्ठुरीले छाडेर गैहाली  
हेर्दा हेर्दै अर्कैकी भैहाली  
एक्लो पारेर हो माया मारेर  
निर्मोहीले हरिताल लाइहली  
जिन्दगीमा धरधरी रुवाइहली  
एक्लो पारेर हो माया मारेर।  
छातिभित्र आगो बल्यो, पसिना त खलखली  
अझैं पनि देख्छु म त त्यही मोरीलाई झलझली  
जाली रैछे सार्है नै तिर्ताली  
मलाई फली आर्कैलाई अङ्गाली  
एक्लो पारेर हो माया मारेर।  
आफ्नै बुद्धि बिगृएर मैले धोका खायाँ  
बेइमानीको छलमा पर्दा अहिले दु:ख पायाँ  
कालीपरि झिल्केलाई फसाई  
गति फाली दुनियाँ हँसाई  
एक्लो पारेर हो माया मारेर।
