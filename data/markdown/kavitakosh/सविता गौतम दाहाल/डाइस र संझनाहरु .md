---
title: डाइस र संझनाहरु
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

गाँऊको चोक  
पीपलको ढुगें चौतारो  
कान्छो, म र साथीहरु  
सुटुक्क डाइस खेल्न जान्थ्यौ  
आमाका आँखा छलेर ।  
दुईको चार हुन्थ्यो  
चारको आठ  
उतिवेला, हामीसंग त  
मोहर र सुका मात्र हुन्थ्यो ।  
सपनामा पनि उडेको देख्थ्यौँ  
भmण्डी एकातिर , वुर्जा अर्कातिर  
म त समात्न खोज्दो रैछु  
इटा , भोटे ,पाना र चिडी दगुरेर ।  
एकदिन, विहान खानापछि  
विरालाको चालमा दुवै भाग्यौं  
मैले थापे भोटेमा  
कान्छाले थाप्यो चिडीमा  
दाऊ मलाई परयो  
मोहरको रुपैया पाएँ ।  
कान्छोको साऊ सकियो  
मैले दिए सापटी  
उसको परेन गोटी  
उसले त्यो पनि हारयो  
म चाहि साऊ लिएर फर्र्किए ।  
ती साथीका हुल,  
डाईस खेलाउनेहरु,  
कान्छो  
कहाँ कहाँ पुगे होलान्  
सोचीरहन्थे चौतारो पुगे पिच्छे ।  
निकै पछि  
एकदिन कान्छो गाँऊ आयो  
हाल खवर सोधें  
उ त डाईस हारे जस्तै सुस्त भएछ  
उसले भन्यो  
म त डाईसको गोटी भएको छु  
मलेसियाको चिप्लेटीवाट लडेर।  
मैले थपे, कान्छा !  
म त साऊको साऊ  
वा वेपत्ता हुनुभो  
एक्लै वसेको छु गाँऊ ।
