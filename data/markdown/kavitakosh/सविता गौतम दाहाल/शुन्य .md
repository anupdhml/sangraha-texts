---
title: शुन्य
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

हिजोसम्मका सारा  
असफलताका पानीझारहरु पन्साएर  
म शुन्य, शुन्यबाट शुरु हुनु छ  
सबैले उत्तम देखेपनि  
यो मध्यमले शुन्यलाई बुझेको छ  
शुन्यलाइ कैयौ अंकले गुनेको छ  
गणितको उदगम सूर्यको आकारमा ।  
म शुन्य सधै सबैसंग  
लुट्दा नलुटीने नहनेसंग सधै हुन्छु  
हुनेले मलाइ थप्दै जान्छ  
अल्छीले मलाइ एक एक गदै गुमाउदै जान्छ  
साहसीले थोपा थोपा मलाई समेटी नदी बनाउछ ।  
थोपामा म, गृहिणीको खोपामा लुकाइएको म  
ब्रह्माण्डको आदी र अन्त मेरो वरिपरि  
म शुन्य सबै मेरो अधिपछि  
म सबैको साथ, आफु सधैं अनाथ  
म शुन्य, सबैले देख्छन् नाथ  
लेख्छन् मेरो गाथ ।  
म शुन्यबाट शुरु ,शुन्यमा अन्त  
जन्म अगि शुन्य, शुन्यनै मृत्यु पर्यन्त ।
