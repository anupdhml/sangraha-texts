---
title: म संग हरियो पहाड छ
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

म संग वाँच्ने , हाँस्ने कारण छ  
जीवन जीउने उत्साह, उमंग, तरङ सवै छ ।  
सदा सदा अदृश्य हात उकालोमा तान्छ  
                    ओरालोमा थाम्छ  
आस्थाको दियो आपसेआप वर्तन पाईरहन्छ ।  
म संग जुझ्ने, वुझ्ने संयम छ  
उपवन वनाउने हरियो, रातो, पहेलो सबै रंग छ ।  
आकाशको फैलावट  
सागरको गहिराइ  
आँखा चिम्लन्छु आफूछेऊ धर्ती  
विचित्र संगम, विश्वास, श्रद्धा  
संभावनाको अथाह जोडने हिम्मत दिन्छ  
आत्मीय व्रम्हाण्ड चलाउने तारा, उपग्रह, उल्का सवै छ ।  
म संग थीर आसन छ, ध्यान छ  
मानवीय सुन्दर क्षणको हरियो पहाड छ  
कुनै रावण त्यसलाई छिचोलेर मसम्म आइपुग्दैन्  
म संग ढकमक्क फुलिरहने कारण छ  
जीवन सजाउने हर श्रृंगार छ ।  
चिसो पूरिदा म हिमाल  
विषमतामा स्थापित धैर्य  
दुःख खप्ने अभ्यास  
जब जब दुखःको ताप हिऊँ पगाल्छ, सुन्दर नदी वन्छु ।  
हर स्वरुप आप्mनै ओज फर्काउँछ  
मसंग कहिल्यै नसकिने पूर्खाले दिएको ढिकूटी छ  
जहाँ बुद्घ, कृष्ण, शिव-करुणा ,प्रेम, प्रणय सवै छ  
म सभ्यतालाई आफ्नो प्राप्ति वाँडिरहन्छु ।
