---
title: मान्छे बन्छु , दुखेर रोइरहन्छु
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

लाग्दछ फुलमात्र हेरुँ  
काडाँ हेर्दै नहेरुँ  
तर विझेर रोइरहन्छु ।  
यी आशाका फुलहरु  
किन यति विघ्न फक्रेका  
कत्ति भन्छु  
यो तिमीले आर्जेको वारी होइन  
वेला वेला, उखेलिएर रोइरहन्छु ।  
हिजो हुुर्केका जीवनमय हाँगा  
पुरै फेदसम्म काट्छु  
फेरि टुसाउँछन्  
कत्ति चाहान्छु, न टुसाउँन  
प्रकृति रोकीदैन, टुसाएर रोइरहन्छु ।  
विर्सन चाहान्छु  
सवै ढोका, झ्याल  
कुनै हावाले उर्घाछन्  
कुनै वतासले  
सम्हालिन्छु र सोच्दछु, न पसूँ  
भित्रको आत्मीय आवाजले पुकार्दछ  
पसेर रोइरहन्छु ।  
कत्ति सम्झाउछु , वुद्ध वनूँ  
सुन्दै नसुुनूँ, जानकारीका लोभ नगरूँ  
धेरै नकुदूँ, वरु ध्यान गरूँ  
मान्छे वन्छु, दुखेर रोइरहन्छु ।
