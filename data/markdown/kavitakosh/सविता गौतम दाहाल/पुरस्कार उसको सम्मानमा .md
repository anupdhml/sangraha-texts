---
title: पुरस्कार उसको सम्मानमा
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

माओ, लेनिन ,क्लियोपेट्रा र इन्दीराहरु  
सुसान्त, स्थीर हुदां  
म्यूजियमभित्र कैद तिनका ममी र मूति  
आपसमा यथार्थवोध साट्छन ।  
कमजोड खेमामा भएकालाइ  
सहर्ष आमन्त्रण गर्छन आफ्नो संसारमा  
सुष्टिकाल देखिका मिथक थुप्रिएर  
सजिएको धनाढ्य म्यूजियमभित्र  
राम्रो स्याहारले आफू युगौंदेखि  
जस्ताको तस्तै  
रहेको वताउँछन ।  
                           
सुनको पिजडामा समाप्त इतिहास  
केवल सोपीस हुन  
आफ्नै खालका तनाव  
तिनका सुन्दर ऑखामा स्पष्ट देख्छ  
एउटा संवेदनशील कलाकार  
कविता कोर्छ कलामन  
तस्वीर उर्ताछ फरक कोणवाट  
एउटा कलाप्रेमी ।  
स्वतन्त्रता दिन ढोका खुल्लै छोडने  
न धन छ उसंग  
न सामाथ्र्य,  
न समय  
वस् म्यूजियम शीर्षकमा  
एउटा भव्य आर्ट ग्यालेरीभित्र  
सजीव चित्रप्रर्दशनी राख्छ  
र वटुल्छ संसारको वाहवाही ।  
त्यस्तै ,एउटा बेजोड संग्रह छपाउछ  
हुन्छ पुरस्कृत र पाउंछ  
नामूद पुरस्कार, त्यहि म्यूजियममा  
आफ्नो ममी ।  
ममीको अध्यायमा  
थपिन्छ एउटा आधुनिक ममी  
भव्य समारोहबीच  
लेखिन्छ एउटा इतिहास  
धनाढ्य संग्रालयमा ।  
फर्कन्छन सबै आमंत्रित, आयोजक  
अनि बज्छ गडगडाहट तालीको उत्सव  
उसको स्वागतमा  
उसको सम्मानमा ।
