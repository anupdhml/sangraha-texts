---
title: लोकप्रिय
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

तिम्रो नामको सूमधूर धुनसगैं  
जीवन मीठो गीत गाइरहन्छ  
संझनाको पारिलो जुनमा  
मुस्कान कोहिनुर जस्तै जगमगाईरहन्छ ।  
अध्यारो होस या उज्यालो  
अनुहारका रेखाहरुमा  
अनगिन्ती सिद्धान्तहरु देखिरहन्छ  
नयां नयां प्रस्तावना लेखिरहन्छ ।  
हरक्षणको मुहारपाना  
प्रसिद्ध पुस्तकझैं डुबेर  
एकोहोरो पढिरहन्छ  
अक्षरहरुमा भिजीरहन्छ ।  
लिओनार्दौझै हरेक विधामा  
तिमीलिाइ बुझ्न, आपसेआप मस्तिक नाचिरहन्छ  
शताव्दीऔं देखिका असंख्य  
कोठाहरुमा चक्कर कांटिरहन्छ ।  
आफ्नो हृदयको फराकिलो  
क्यानभाषमा सुन्दररंगहरुले  
संभावित चित्रहरु कोरिरहन्छ  
सजीवता दिने अथक प्रयास ।  
निश्चितताको खोजी  
घरि डार्विनसंग तिमीभित्रको विज्ञानलाई पाउंछ  
घरि पिकासो त घरि स्वामिविवेकानन्द संग  
भलाकुसारी गरिहन्छन . तिम्रा भावहरु ।  
हरेकसंग तिमीलाई दांजीरहन्छ  
शोधको समाप्ति  
तिम्रो आफ्नै मौलिक अस्तित्व  
प्राप्तिमा गएर टुंगिन्छ ।  
तिम्रो नामको सुमधुर धुनमा  
जीवनले लेखेको गीत  
सर्वत्र लोकप्रिय हुन्छ ।
