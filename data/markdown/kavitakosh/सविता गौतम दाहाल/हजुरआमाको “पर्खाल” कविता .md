---
title: हजुरआमाको “पर्खाल” कविता
author: सविता गौतम दाहाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A4%B5%E0%A4%BF%E0%A4%A4%E0%A4%BE_%E0%A4%97%E0%A5%8C%E0%A4%A4%E0%A4%AE_%E0%A4%A6%E0%A4%BE%E0%A4%B9%E0%A4%BE%E0%A4%B2
---

गुच्चा खेल्न, खोप्पी खेल्न  
व्याडमिन्टन, फुटवल ,क्रिकेट  
सवै सवैमा भाग लिन मन हुन्थ्यो  
एउटा पर्खाल उभिएको थियो  
नाघेर  
मैदानसम्म पुग्नै सकिन् ।  
पौडी सिक्न, पारी गाँऊ देउसी भैलो खेल्न  
नदी किनार राति जुन हेर्न  
नाउ चढन साह्रै इच्छा लाग्थ्यो  
आज्ञाकारी पर्खाल उभिएको थियो  
नटेरी  
नदीसम्म पुग्दै पुगिन् ।  
एक जोर आँखा  
एउटा सुन्दर अनुहार  
औधि मन पथ्र्यो  
सगैं हिडूँ, वोलूँ, हाँसू, खेलूँ लाग्थ्यो  
संस्कारी पर्खाल उभिएकै थियो  
सुटुक्क  
मन जोडनै सकिन् ।  
एउटा समूह गाँऊ  
प्रवचन र तालिम दिन आएथ्यो  
सुँनू, बुँझू, सिकूँ  
उनीहरुको वोलीबाट  
टाढा टाढाका कथा जानूँ लागिरहन्थ्यो  
पर्खाल उभिएकै थियो  
उफ्रेर  
नाघ्न सकिन् ।  
आज,  
सेतो कपालमा छोपिएर मस्तिष्क  
तीर्थस्थल, कुम्भ मेला, गंगा स्नान जौं भनिरहन्छ  
किर्तन, भजन, जागराममा भक्तिरस पिऊँ भन्छ  
उही भय छोपि वस्छ  
पर्खाल जहाँको तँही उभिएकै छ  
नाध्न सक्दिन् ।  
सोच्दछु यसपटक,कहिल्यै नसोचेको  
कोशिश गरिनछु  
कतै !  
त्यो पर्खाल कागतकै पो थियो कि  
काल्पनिक पो थियो कि  
स्वतन्त्र कहिल्यै भइन  
पर्खाल नाँचीरहयो वरिपरि  
जीवनभरि ।
