---
title: ठेलगाडा पछिल्तिर
author: अभि सुवेदी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%85%E0%A4%AD%E0%A4%BF_%E0%A4%B8%E0%A5%81%E0%A4%B5%E0%A5%87%E0%A4%A6%E0%A5%80
---

एकछिन  
सडक सुनसान हुन्छन्  
एकछिन  
ब्ााटो पानी सुकेको नदीजस्तै  
आकाशमुनि  
सर्र तेर्सिन्छ  
एकछिन पृथिवीमा  
सिठी फुकेर बन्दुक बोक्नेले  
इतिहास टक्क रोक्छ  
चमेराहरु  
त्यस शून्य शहर, रेखामाथि  
रेफ र चन्द्रबिन्दुझैं सल्बल् अल्भि्कन्छन्  
सबै रोकिएको बेला  
ऊ पनि रोक्छ ठेलगाडा  
   
आज कमाइ त्यति भएन  
आज बन्दुक र सिठीले  
सहरका सडक निकै रोके  
सडक बगेन उस्को ठेलगाडामुनि  
   
ऊ  
बालक छोरो अनि160स्वास्नीका भोक र  
राज्यशक्तिका खेलमा अल्भि्कंदा  
रातको ट्राफिकबत्तीमुनि  
ठेलगाडाको पछिल्तिर  
शूलीमा अल्झेको इसामसिहजस्तै देखिन्छ,  
   
सडक बग्ने प्रतीक्षामा  
टक्क रोकिएर बस्छ  
   
निकै समय भयो  
मैले देखें  
ऊ त्यहीं थियो  
उस्को समय  
   
घरमा भोको छोराको क्यालेन्डरमा  
लेखिंदै थियो  
   
नेपाली सम्बत्हरु  
यसरी आरम्भहुंदै  
हराउंदैछन्  
शक्तिसालीका यात्राहरुले  
खेलबाड गरेका समयचक्रहरुमा।
