---
title: झुठ पनि यति मिठो बोलेर
author: राममान तृषित
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%AE%E0%A4%AE%E0%A4%BE%E0%A4%A8_%E0%A4%A4%E0%A5%83%E0%A4%B7%E0%A4%BF%E0%A4%A4
---

झुठ पनि यति मिठो बोलेर, मनमा प्यार जगाई दियो  
छकाएर तिमीलाई भाग्न नसक्ने, मायाको बार लगाई दियो  
यति राम्रोसंग गल्तीलाई ढाक्ने, तिम्रो कलाको तारिफ गर्छु  
ढाँटेको बोलि पनि गीत जस्तै, तिम्रो कलाको तारिफ गर्छु  
यो जोडी मेरो सपनाबाट, शंका हजार भगाइदियो  
यसरि यो बागमा, आयो की अर्कै, कुनै फूल देख्न नसक्ने भएँ म  
यति नजिकै पुगेको तिम्रो, कुनै भूल देख्न नसक्ने भएँ म  
लाग्छ मलाई, कहिं स्वर्गबाट नौलो बहार भगाईदियो  
शब्द: राममान "तृषित"  
संगीत : शिबशंकर  
स्वर: नारायण गोपाल
