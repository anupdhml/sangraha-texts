---
title: भो भो नसोध
author: रत्न शमशेर थापा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%A4%E0%A5%8D%E0%A4%A8_%E0%A4%B6%E0%A4%AE%E0%A4%B6%E0%A5%87%E0%A4%B0_%E0%A4%A5%E0%A4%BE%E0%A4%AA%E0%A4%BE
---

भो भो नसोध अब केहि मलाई  
रुकेमा छ बुझ तिम्रै भलाई, लौ है  
चाँदनी रात निलो आकाश  
छर्छन् जहीं यहीं सुबास  
जानु नजानु यो दिल दुखाई  
रुकेमा छ बुझ तिम्रै भलाई, लौ है  
टलल टलल तारा मुनि  
सलल सलल बग्ने ध्वनि  
सुन्नु नसुन्नु आउनु आई  
रुकेमा छ बुझ तिम्रै भलाई, लौ है  
बसन्ती हावा फूलको मेला  
रुपौला घटा प्यारको बेला  
बुझ्नु नबुझु बिरह जगाई  
रुकेमा छ बुझ तिम्रै भलाई, लौ है
