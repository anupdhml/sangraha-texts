---
title: शब्दध्वनि
author: दिलमान राई 'चोट'
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%B2%E0%A4%AE%E0%A4%BE%E0%A4%A8_%E0%A4%B0%E0%A4%BE%E0%A4%88_%27%E0%A4%9A%E0%A5%8B%E0%A4%9F%27
---

तपतपको शब्दध्वनिमा  
दुई थोपा आँसु चुहुन्छ  
आँखाबाट शून्यताको।  
हल्लैहल्लाको हजारमा  
सबैका कानहरू थुनिएका छन्  
सिबाय एउटा बहिरो ठिटाको।  
कसको प्रश्न सुन्नु/नसुन्नु  
वाल्ल परेको छ उत्तर  
बुझ्न नसकी कचिङ्गल रुप्पीको।  
जूनले घामलाई डाह गर्छ  
पैँचो उज्यालोमै चम्कन्छन्  
जूनकीरीहरू जुनेलीको।  
नाटकीय रङ्गमञ्च झूटो प्रपञ्च  
दोस्रो पटक शवपरीक्षण गरिन्छ  
महिनौँ गाडेको मुर्दाको।
