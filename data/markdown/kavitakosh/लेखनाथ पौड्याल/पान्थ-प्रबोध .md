---
title: पान्थ-प्रबोध
author: लेखनाथ पौड्याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A5%87%E0%A4%96%E0%A4%A8%E0%A4%BE%E0%A4%A5_%E0%A4%AA%E0%A5%8C%E0%A4%A1%E0%A5%8D%E0%A4%AF%E0%A4%BE%E0%A4%B2
---

बचन पनी कठिन अती, भयो र हे पान्थ ! गर्दछु विनति ।  
उठ करुणासाथ तिमी हटाइद्यौ भार चेरके जुलुमी ।।१।।  
वि-ष-(स) मय-मा-रणकारी विषम-शराघात लागदा भारी ।  
व्याकुल भो हृदय अति पायिन म अनाथले सहाय रती ।।२।।  
खोल तिमी अब नैनm वरपर सब हेर चोरको चैन ।  
पथिक ! फसें मायामा, हाय! अचानक म एकली रामा ।।३।।  
मकन भयो अर्ति धामा विषम शराघात परदामा ।  
कुन देला-र-स-हाय तिमी विना क्षीण भै शक्यो काय ।।४।।  
बुढिया सासू बहिरी, पति परदेशी म एकली विचरी ।  
मन-परि भै गो भरमा गुहा-र कोही दिंदैन यो निशिमा ।।५।।  
वर-पर कोही नहुँदा प्र-काम चोर व्यथा परदा ।  
घृति छाडयो सब मनले हरे-स-खा-यो कती भनूँ अहिले ।।६।।  
उच्च पयोधर भारी रात अँध्यारो म एकली नारी ।  
करुणा तिम्रो नपरी यस्तो यो मार टारने कसरी ।।७।।  
बन्द छ अरुको नैन, खलबल कत्ती पनि छैन ।  
भन तिमि नै दिलदार ! कसरि उसै टर्छ यो मार ।।८।।  
मुखकर सुवर्ण सारा यसै विलायो भयें निराधारा ।  
अब कुन कृत्य उपाय हो-स-ह-वासै हुँदैन की हाय ।।९।।  
पल पल हा रमणीके दुर्गति यस्तो हुँदा पनी ननिको ।  
किन यसरी चुपचाप पान्थ रहन्छौ हटाइद्यौ ताप ।।१०।।  
पैरहा चलेर जाँदा मनमा सुर्ता परयो ज्यादा ।  
पक्का रहन्न बाला पथिक नपाये कृपा-ताला ।।११।।  
भवन छ यो जन-हीन म-त-रुन बाहेक जान्दीन ।  
पथिक ! तिमी उठ जाग, समयोचित काममा लाग ।।१२।।  
मर्म-निवेदन सारा बुझेर वर्षाउँदै कृपा-धारा ।  
वन तिमि पान्थ ! चनाखा, दौडाऊ गोल-मालमा आँखा ।।१३।।  
धोकामा पर-न-गये पथिक ! अलङ्कार सय ज्ञान ।  
अब अरु भन्दिन केही, लगाउ चाँडो गरी यता ध्यान ।।१४।।  
यो सब अपूर्व बोली सुनेर आँखा दुवै खोली ।  
पान्थ उठीकन वान बोल्दछ एक दयासाथ ।।१५।।  
उठ्नै भयेछ देरी हा-लत तिम्रो नवानदा खेरी ।  
कमर कसें अबलाई हटाइदिन्छु अवश्य म बलाई ।।१६।।  
(\*सूक्तिसिन्धु (फेरि), जगदम्बा प्रकाशन, २०२४)
