---
title: बडेराजा मलयबम्म
author: विष्णुदास आचार्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%B7%E0%A5%8D%E0%A4%A3%E0%A5%81%E0%A4%A6%E0%A4%BE%E0%A4%B8_%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF
---

जन राजा मलय बम्मले  
आकाश खाँडो प्रकाश्या पाताल खाँडो प्रकाश्या !  
प्रथम राजा बडेराजा मलय बम्मले  
खाडा चक्र दरिबार उजुलाया ।  
मनसुर लाया देशमै हरिद्वार लाया ।  
दोबन्या गाडु आया हाटबाट मनसुर लाया ।  
अलखनन्दा भागीरथी खाँडो प्रकाश्या ।  
तबै राजा मलयबम्मकी महाराजी भैछ ।  
वाँपछि राजा मलय बम्मले मनसुर लाया ।  
दिल्लीका सिंहासन डेढ दिन  
गादी बैठी हुकुम फिराया, जोधपुर जाइ टीका फिराई ।  
तबै राजा मलय बम्मकी महाराजी भैछ ।  
वाँ पछि राजा मलय बम्मकी नारायण हरि हरिसन भैछ ।  
सातसय सुजौली मारी सात सयबुडौली मारी  
सजौली बुडौलीका लम्बै पहाडका  
अढाल ढाल रुपौला पाया ।  
तबै राजा मलय बम्मकी महाराजी भैछ ।  
चीनदेश जाया चीन मार्‍या,  
दक्खिन देश जाया बङ्गाल मार्‍या-  
श्रीमोहर खाँडो प्रकाश्या ।  
तबै राजमलय बम्मकी महाराजी भैछ ।  
वाँपछि राजा मलयबम्मकी  
नारिउल देश जिताया, काशी सिउकान मार्‍या ।  
सेरो सुन सिउकानबाट आया ।  
तबै राजा मलयबम्मकी महाराजी भैछ ।  
वाँपछि बडेराजा मलयबम्मले  
लिगलिगकोट पुगी सङ्कष्ट पाया ।  
नेपाल काठमाडौं लाया, पशुपति गुर्जा चढाया ।  
फुलबारी बास बसाया, आसा-गुर्जा आया ।  
तबै राजा मलयबम्मकी महाराजी भैछ ।  
वाँपछि राजा मलयबम्मले  
दाङ मार्‍यो भिरङ्गी मार्‍यो, तुगल मार्‍यो, मुगल मार्‍यो ।  
डोटीराज जाई हैकम फिरायो, गडुवाल जाई सिरतु सिधार्‍यो ।  
गुगुचे जाई हैकम फिरायो, चारै राजन्य बोलाया ।  
कुमाउ राजा नारिउल लाया  
डोटी राजा जिल्ला चोइला लाया  
सेराली राजा चडो बढाया  
छत्याली राजा छतरी लाया  
सल्यानी राजा तुरग लाया  
बझाङ्गी राजा बाना फिराया  
पोख र आलम-सिक चढाया  
दडाली राजा दाडु चढाया  
वैजनाथी राजा चूला-ताउली लाया  
रौतेला-पौतेला लावा-लस्करका भोग-भोर्जन बनाया  
बुढीगङ्गा जाई खाँडो प्रकाश्या ।  
तबै राजा मलयबम्मकी महाराजी भैछ ।  
वाँपछि राजा मलय बम्मले  
मनसुर लाया, खाडाचक्र हाट लगाया  
लामा वान्दा साँध लगाया  
खोचेरा वेरुटा लाया  
कहडो कुवाका दार  
दुल्लुका कारिन्दा केवार दार  
दुल्लुका सवारदार हतसार खोचेरा दिया बाल्या ।  
अढाई वर्षका पूजा भया ।  
नाभिस्थान जाई दीप जलाया ।  
मरहट्‍ठका मरिच काया  
घोडा पुजदा मरिच भया  
बाउत खुल्लु तेल भया, लामबाडा अस्टमी मान्या ।  
मलयतबै राजा बम्मकी महाराजी भैछ ।  
खाडाचक्र दरिबार जाई राजतिलक भया ।
