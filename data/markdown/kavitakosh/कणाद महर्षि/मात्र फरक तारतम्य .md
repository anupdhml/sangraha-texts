---
title: मात्र फरक तारतम्य
author: कणाद महर्षि
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%A3%E0%A4%BE%E0%A4%A6_%E0%A4%AE%E0%A4%B9%E0%A4%B0%E0%A5%8D%E0%A4%B7%E0%A4%BF
---

आँधी आयो,  
भूकम्प गयो,  
प्रलय भयो  
-उल्कापात मच्चियो  
-परिवर्तन भयो ।  
अनि म गम्छु, केही विचार गर्छु  
र फेरि बोध गर्दै  
व्यक्तमा बोल्छु  
-यहाँ भयो के त ?  
-उत्तर आरम्भमै भनियो  
भन्नेहरुले यसो भने  
र लुसुक्क दुलोतिर पसे  
अनि फेरि मैले मुख खोलेँ  
तिमी! तिमी चाहिँ के भयौ त ?  
र पायौ के त ?"  
उस्ताको उस्तै  
जस्ताकेा तस्तै  
मात्र तौर/तरिका, तारतम्य फरक  
छैन उत्तर ।
