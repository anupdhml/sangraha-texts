---
title: पीडा ! यसै पनि पीडा हो
author: कणाद महर्षि
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%A3%E0%A4%BE%E0%A4%A6_%E0%A4%AE%E0%A4%B9%E0%A4%B0%E0%A5%8D%E0%A4%B7%E0%A4%BF
---

पीडा ! यसै पनि पीडा हो  
कष्ट हो, गाह्रो दुःख हो  
चहर्याइरहने षडयन्त्रको उनमत्त उहंकार हो  
तैपनि  
आफू नदेखिई अल्झाइरहने  
अरूलाई अप्ठ्यारो पारिरहने, दुःखाइरहने  
--यो क‚तो दुष्ट कुरूप हो !  
--जगल्ट्याएर चौबाटोमा पछार्नु पर्ने त्यो पीडालाई  
-- -- --  
सम्पूर्ण मान्छेको सर्वाङ्ग पीडालाई  
नबुझे ज‚तो  
थाह नपाए ज‚तो  
शोकाकुल भए ज‚तो मलिन अनुहारमा  
आफ्नै पीडालाई अँठ्याएर, लुकाएर  
तैपनि  
भनिरहेछ कोही  
--पीडाध्र यसै पनि पीडा हो  
पीडा बाहिरबाट देखिन्छ र !  
--------  
मायामा पीडा हुन्छ, पीडामा माया हुन्छ  
अब भन त ! केमा पीडा हुँदैन ?  
घाउ लागेपछि पीडा हुन्छ  
पीडा भएपछि घाउ दुःख्छ  
--औषधी के छ भन त एकपल्ट !  
--------  
माया त गरिएकै हो नि !  
हूलमुलमा,  
एकान्तमा--  
झमझम पानी परिरहेको बेलामा  
लुगा त दुवैको निथ्रुक्क भिजेकै हो तैपनि कसरी  
हामी त एक भएछौं हगि ?  
अब कुरा फेरि सुरू गरौँ है ?  
घाउ नसोध !  
पीडा नसोध !  
कलेजको पोसाकबाट मैले  
किन धोती, चोली लगाएँ हँ ?  
भनेर नसोध है !
