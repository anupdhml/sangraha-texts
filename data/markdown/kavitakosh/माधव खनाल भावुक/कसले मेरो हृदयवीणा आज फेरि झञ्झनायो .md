---
title: कसले मेरो हृदयवीणा आज फेरि झञ्झनायो
author: माधव खनाल भावुक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%BE%E0%A4%A7%E0%A4%B5_%E0%A4%96%E0%A4%A8%E0%A4%BE%E0%A4%B2_%E0%A4%AD%E0%A4%BE%E0%A4%B5%E0%A5%81%E0%A4%95
---

कस्ले मेरो हृदय-वीणा आज फेरि झन्झनायो ।  
स्वर छ मीठो औ सुरीलो,  
राग सुन्दा मन हँसीलो ।  
कस्ले मेरो सुप्त उरमा प्रेमको संदेश ल्यायो ।  
कहिले सोची प्रेम वर्णन,  
गर्दथ्यो जब हर्षको क्षण ।  
मन मलिन भो नेत्र डगमग दुःखको अनि राज्य छायो ।  
चन्द्रमा छन तेही नभमा,  
वायू शीतल नै छ सबमा ।  
तर म माथि कस्तो आपद सुख र वैभव सब हरायो ।  
                        \*\*\*\*
