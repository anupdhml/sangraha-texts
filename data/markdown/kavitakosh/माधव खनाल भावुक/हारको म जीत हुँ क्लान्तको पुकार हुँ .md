---
title: हारको म जीत हुँ क्लान्तको पुकार हुँ
author: माधव खनाल भावुक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%BE%E0%A4%A7%E0%A4%B5_%E0%A4%96%E0%A4%A8%E0%A4%BE%E0%A4%B2_%E0%A4%AD%E0%A4%BE%E0%A4%B5%E0%A5%81%E0%A4%95
---

हारको म जीत हूँ म क्लान्तको पुकार हूँ ।  
व्योममा झझल्किन् ती मोतीको सिंगार हूँ ।  
म स्वप्न हूँ कलि कलि,  
म बिन्दु हूँ जलि जलि ।  
सरस, सरल, सुगम सबै,  
मिले सँधै छलि छलि ।  
म नित्यको अनित्य हूँ म शान्तको किनार हूँ ।  
सफल, सुन्धारा संधै ढल्यो,  
त्यो लौह-बिन्दु भै गल्यो ।  
कठिन, अथक अगम सबै,  
त्यो नित्य एक भै मिल्यो ।  
म भ्रान्त पथको कल्पना ती मौन मौन तार हूँ ।  
                      \*\*\*
