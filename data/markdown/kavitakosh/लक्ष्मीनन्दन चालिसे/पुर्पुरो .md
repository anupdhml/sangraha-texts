---
title: पुर्पुरो
author: लक्ष्मीनन्दन चालिसे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%A8%E0%A4%A8%E0%A5%8D%E0%A4%A6%E0%A4%A8_%E0%A4%9A%E0%A4%BE%E0%A4%B2%E0%A4%BF%E0%A4%B8%E0%A5%87
---

के उद्योगी मरी रहून ?  
जरुर  
त्यो होइनसक्ने कुरा  
देख्तैनस् कति टाट उल्टिन गए ?  
द्खीरहेछू पुरा ।  
के भन्छस् तब ?  
ढङ्ग कम्ति तिनको  
वेढङ्ग वैरन्छ को ?  
हुन् ती बेकुफ ।  
को हुनन् तँ सरिकै,  
के चिन्दछस् हू म को ?  
बोक्र उद्यमी  
के ?  
गदाह सरिको  
केमा छु कम्ति बता ?  
चिन्दैनस् तँ मलाई ?  
चिन्दिन के ?  
होलास् न यत्तपता  
भाग् जा पाजि !  
भगाउने तँ कुन होस् ?  
हिक्मत् बहादूर हुँ ।  
यस्ता हिक्मति लाख छन् ।  
किन नहुन ?  
तिन्को कुरा के कहुँ ।  
बिग्यो क के तिनको र ?  
ठक्कर कती खाए कती आत्तिए ।  
आखिर् ता सफलै न ती हुन गए ?  
कैयौ त्यसै बोक्रिए ।  
देखिन्छन् नि बडे महाजन ?  
तिनी मेरा कृपापात्र हुन् ।  
बाँकी ?  
ती नचिन्ही मलाई तँ सरी आपत्ती नै झेल्दछन् ।  
फोस्रो धाक लगाउँछस् ।  
तब भयो, धाकै सही, आखिर के होला ?  
पेलिएर मर्नु सरिको पर्ने छ भारी पिर ।  
छिः के हार्छ तँ देखि ?  
जित ।  
तर पनि सोध् छू म यौटा कुरो ।  
लौ सेध् ।  
नाम बता मलाई पहिले ।  
तेरो म हूँ पुर्पुरो  
('उद्योग' बाट)  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
