---
title: म इच्छाहरूलाई मारिरहेछु।
author: केदार गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A5%87%E0%A4%A6%E0%A4%BE%E0%A4%B0_%E0%A4%97%E0%A5%81%E0%A4%B0%E0%A5%81%E0%A4%99
---

म आफ्नै सुख र शान्तिका निम्ति  
सबै अनावश्यक इच्छाहरूलाई मेरो मनबाट  
सकी--नसकी अनिच्छाहरूको अप्ठेरो भीरबाट लडाएर  
औलको मोथको जराजस्तै... बेस्सरी टकटक्याउँदै र धूलो झार्दै---  
अग्ला र ठूला--ठूला ढुङ्गामाथि थुपारेर...  
ग्रीष्मकालको लामो, दिक्कलाग्दो दिन र  
चर्को घामले डढाएर मारेझैँ---  
यसरी मारिरहेछु।---  
खै, किन यस्ता इच्छाहरूदेखि मलाई  
आसक्ति होइन, विरक्ति मात्र जागेर सताउँदछ ।  
यसैले एक जुनी सुखपूर्वक, ढुक्कसित बाँच्नलाईम त...  
यी सबै अवैध इच्छाहरू (जुन मेरो क्षमतादेखि बाहिर छन्।...)  
सबै--सबै यसरी निमिट्यान्न पारेर मारिरहेछु।  
कतै छेउछाउ, कहीँ ढिम्किन पनि नदिई  
कठोरतासित बलपूर्वक गलहत्याएर  
दुःख दिई--दिई मारिरहेछु।  
नपत्याए  
मलाई नै हेर्नोस्न त ।  
म कति शान्तसित शान्तिका निम्ति हाँसिरहेछु ?  
के तपाईंहरू मलाई  
आँखा र मन दुवैले देख्न सक्नुहुन्छ ??
