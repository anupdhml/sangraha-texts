---
title: लक्ष्यको खोजीमा
author: धुस्वाँ सायमी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A7%E0%A5%81%E0%A4%B8%E0%A5%8D%E0%A4%B5%E0%A4%BE%E0%A4%81_%E0%A4%B8%E0%A4%BE%E0%A4%AF%E0%A4%AE%E0%A5%80
---

लक्ष्यको खोजीमा  
लागिपरेको म  
अक्षर र शब्दहरूको भीडमा  
भौँतारिइरहेको छु  
भावना  
सङ्कल्पसितै ब्युँझन्छ  
चेतनाले  
विचारको समुद्रमा  
यसलाई काट्दछ  
साहस  
निकै संयमका साथ आउँछ  
साधना  
आधार दिने नाउँमा  
नपुंसक बनाउँछ  
अब त  
खोजी छ त मात्र खण्डहरहरूको  
मुर्दाघर र मसानघाटहरूको  
जहाँ गएर  
आफ्नो लासलाई चिन्न सकूँ  
संस्कार गर्न सकूँ  
विफलताले  
थकित र लज्जित पारी जीवनलाई  
बिहानै एक बिहान  
सुम्पिदिन्छ साँझको हातमा  
हुँदाहुँदै पनि जिउँदो  
मान्छेलाई मरेको ठान्न  
गरिदिन्छ विवश  
क्रान्ति भनेको  
हुँदोरहेछ मात्र इतिहासको
