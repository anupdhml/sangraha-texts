---
title: खडेरी
author: भूपिन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%82%E0%A4%AA%E0%A4%BF%E0%A4%A8
---

यो खेत हो  
कि कोही गरीब आदमीको  
पट्पटी फुटिगएको कुर्कुच्चा ?\\'  
कि हो कुनै चित्र ?  
खेतको थोत्रो कपडामा  
खडेरीले ध्यान से बनाएको ?  
मेरे दोस्त !  
ए तो नदी हो नदी  
जहाँको पानी हिउँदभरी  
पडोसीको खेतमा निमेक गर्न जान्छ  
र बर्सात भएपछि पगला सा बिदामा फर्कन्छ ।  
तिमी त्यस्तो ठाउँमा उभिएछौ  
जहाँ नदी पनि  
दासहरूझैं बन्धकी पर्छ ।  
आऊ अब नजिकै देहात छिरौं  
उधर भी काकाकुल फाँट  
यो नदीझैं वारिस पर्खेर बसिरहेछ ।  
दाना नलागेको गहुँको खेतमा  
आग लाग्लाझैं भएकोछ ।  
मौसमसँग हारेका मकैका पोथ्राहरू  
बाजु लत्राएर घुँटना टेक्दै उभिइरहेछन् ।  
मिट्टीमुनी कोई रस नभेटेर  
कुपोषणग्रस्त छ गन्नाको झाडी ।  
देहातका किसानहरू  
सधैझैं बहुत चिन्तित छन् इसबार पनि  
देख्नू उनीहरूको आँखमा  
भुखमरीको साया कसरी बेसरम नाचिरहेछ ?  
दोस्त !  
चरचरी फाटेको यो खेतमा  
उनीहरूले सिर्फ देख्छन् आफ्नै चेहरा  
र खराब तक्दिर ।  
पता छ उनीहरूलाई  
यसको जिम्मेवार छन् मुखिया  
उनैले गरिदिएछन् पडोसीसँग  
आधा पानी र बिजुलीको झुठा कागज ।  
इसकारन हरेक हिउँदमा  
नदी तरेर पारी गै जान्छ हरियाली ।  
बहुत तकलिफको बात छ मेरे दोस्त  
जब भारी बर्सात हुन्छ  
थुनिदिन्छ पडोसीले बाँधको दरबाजा  
र बाढ पसेर हाम्रो खलिहान बगाँउँछ ।  
मेरे दोस्त !  
यो यस्तै गाव हो  
जहाँ हर हिउँदमा  
खडेरीले किसानहरूको तक्दिर फुटाउँछ  
र बर्सातमा बाढले उनीहरूको बास उठाउँछ ।  
लेकिन सुनेकोछु-  
\\'मेरो देहातमा बहुत बढियाँ छ\\'  
साला मुखियाले  
पापी पडोसीलाई  
अभितक यस्तै तार पठाउँछ ।
