---
title: मैना ए मैना
author: भोला रिजाल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%8B%E0%A4%B2%E0%A4%BE_%E0%A4%B0%E0%A4%BF%E0%A4%9C%E0%A4%BE%E0%A4%B2
---

मैना ए मैना तेरो कोही पनि आफ्नो छैन  
तँलाई मान्छेले पिँजडामा थुनिराखेको  
मैना ए मैना तेरो आफ्नै जीवन छैन  
तँलाई जिन्दगीको जन्जीरले बाँधिराखेको  
उड्ने रहर कति होला तँ चरीलाई वन  
कति छाती पोल्दो होला कति रोला मन  
मिर्मिरेको शीतको थोपा झुल्ले घामको ऐना  
एक्लै रुन लेख्या रे'छ कठै तँलाई मैना  
कुन्जिएर बस्नु पर्ने कस्तो तेरो कर्म  
मनमनमा गुम्स्यो होला तेरो मनको मर्म  
बुझ्ने कसले तेरो पीडा वनकी प्यारी चरी  
कसले भन्ला संसारमा तँलाई कठैबरी  
शब्द: डा. भोला रिजाल  
स्वर: उदितनारायण झा  
संगीत: सम्भुजित बासकोटा  
चलचित्र : जाली रूमाल
