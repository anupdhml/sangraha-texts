---
title: आदि
author: तोया गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A4%E0%A5%8B%E0%A4%AF%E0%A4%BE_%E0%A4%97%E0%A5%81%E0%A4%B0%E0%A5%81%E0%A4%99
---

अँध्यारोमा वेदाङ्कनि उदाई  
दियोको सलेदो छोटो- तेलको किमत महँगो छ ।  
मैनवत्तीको शिखा पग्लन्छ निरन्तर  
मुद्राको मोल कति नै र  
मान्छेको भूगोल सस्तो सहरमा मान्छेको अँध्यारो मन  
त्यो मन लोडसेडिङ कहिले उज्यालो हुन्छ  
न मस्र्याङ्दी न कालीगण्डकी  
सप्तकोसीमा जालैजाल छ माछाहरु निष्कलङ्क छन्  
मेचीमा बगर बगरमा बगरै बगरको लमतन्न पुल  
पारिपट्टी वारिपट्टी न छेकथुन न हाक्काहाक्की  
उज्यालो हुँदा अर्धाङ्गनिी रुन्छे  
दिन उघ्रदै जाँदा अर्कै बाहुवल  
न पाखुरा न गर्धन पिंडौला गाँठी गुँठीया  
कसैले कोपरेको अनुहार बेहद खुसी छे  
कसैको आँसु महाकाली कञ्चन कालो देश फिँजाइरहेकी  
एक स्तम्भ छातीमा बज्र पर्नेलाई परोस्  
परवाहा नगर्ने परिवार स-साना पालका खोलहरु  
ढिकीच्याउँ कीराहरुको हूलहूल- जूनकीरीको प्रवासन  
जसले जति चुहाउँछ चुहाउन पसिना  
पसिना नै हो जल समाधि/जति आश गरे पनि  
पुग्ने कुरा कहाँ पुग्ने हुन्छ र !
