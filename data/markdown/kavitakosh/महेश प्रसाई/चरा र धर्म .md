---
title: चरा र धर्म
author: महेश प्रसाई
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%B9%E0%A5%87%E0%A4%B6_%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%88
---

तिमी मुसलमान  
म सर्वमान  
ऊ हिन्दू  
यो बुद्धिष्ट,  
त्यो क्रिस्तान  
अर्को कोही शिख बहाई,  
एउटा चराले हेर्दा  
केही देख्दैन  
यी सबैलाई ,  
उसले आफ्नो दृष्टिमा  
यी मान्छे वस्त्रहरू  
जे जेख्छ  
आफूभन्दा ठूलो चरा देख्छ  
नउड्ने चरा,  
निःसन्देश उसले देख्दैन  
कुनै धर्म--वस्त्र,  
फगत् चराको धर्म  
चरा हुनु हो  
र अर्को चरालाई  
चराजस्तै देख्नु हो  
क्रमशः  
आफूभन्दा भिन्न वस्तुलाई  
अनौठो चरा देख्नु हो ।
