---
title: फुटकर
author: वीरेन्द्रकेसरी अर्याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A5%80%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%95%E0%A5%87%E0%A4%B8%E0%A4%B0%E0%A5%80_%E0%A4%85%E0%A4%B0%E0%A5%8D%E0%A4%AF%E0%A4%BE%E0%A4%B2
---

केराका पनि झाङ यहाँ वरिपरी वाक्ला रहेछन् प्रिये !  
विच्-विच् मा लहराहरु ऋरु हुँदा देख्दैन कोई गये ।  
यस्मा जाउँ असल् लतागृह पनी वेस् वेस् रहेछन् भनी  
पक्री वाहुलिमा गयो युवतिको झुक्छन् कहाँ ई अनी ।।  
ढोकामा म गयें वहाँ ति युवती आड्मा खडा पो भयिन्  
फटृाएर अलीकती अनि त जाँघ् फेरी ति जोड्दी भयिन् ।  
घुम्टो काढि अगाडि तल्तिर अलिक् फेर्दाभयिन् फेर् नयन्  
खुम्च्यायिन् दुइ हात् पसारिकन क्यौ बोल्दा त क्यै बोलिनन् ।।  
यहाँ सासू सुत्छिन् अनि म त यहाँ सुत्छु कहिले  
दिनैमा सब् ठिक ठाक् गर तिमि सबै हेर पहिले ।  
अहो रात्का अन्धा अनि तिमि रहेछौ सुत यही  
अँधेरामा यस फेट्तिर तिमि झुकौला अनि कहीं ।।  
घर् का ढोकाको नगिच् आयिपुग्दा  
गाग्रो फोर्यौ घाँटि फेरेर हेर्दा ।  
आर्को गाग्रो जाउ ली पानिघाट्मा  
सारा कामको ठीक् म गर्नेछु घर्मा ।।  
भन्थी स्त्री म पतिव्रता छु फेर् लोग्ने पनी भन्दथ्यो  
एकस्त्रीब्रतको छु यो ति दुइको रोजै कुरो चल्दथ्यो ।  
संकेत् कोइ थियो र भेट् हुन गयो यी हुन दुवै बद्चलन  
दोटैले अब के भनेर अघिको त्यो बात थामे हुनन् ।।  
कति दिंदा पनि केहि न मानि खुब्  
हट गरिन् र उठयो घर जान जब् ।  
नगरि मञ्जुर थाम्न विचार् गरिन्  
अब तहाँपछि के गरि थामिहुन्  
(\*सूक्तिसिन्धु (फेरि), जगदम्बा प्रकाशन, २०२४)
