---
title: सूक्तिसिन्धु
author: वीरेन्द्रकेसरी अर्याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A5%80%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%95%E0%A5%87%E0%A4%B8%E0%A4%B0%E0%A5%80_%E0%A4%85%E0%A4%B0%E0%A5%8D%E0%A4%AF%E0%A4%BE%E0%A4%B2
---

शिवका लोचनतारा गौरीका प्राण झैं प्यारा ।  
गणपति विघ्नकुठारा विपत्ति हाम्रा हरुन् सारा ।।  
सबैका सामुन्ने द्दृढ धनु उठायेर हरको  
बनी आफू तारो जनक गनयाका नजरको ।  
चमत्कारी शोभा सहित उभियेका स्थिरमति  
प्रतापी श्रीराम प्रभु सब हरुन् संकट जनी ।।  
कोमल् गाथ् थिर फेरि तप्तिर नजर् फेर्दा त मन् काटिने  
बाथित् क्यै अरु पार्वतीसित वहाँ गर्ने बिजावा हुने ।  
गर्दा यम्प बदल्नलाई अघिकै मन्लाइ डोलाउँदा  
हे श्रीशंकर हामिलाइ दिनुहोस् कल्याण सदा सर्वदा ।।  
मैले के काम् गरें यो, सँगिनिहरु यहाँ हेरि छेड् हान्न लाग्नन्  
के भन्नन् लौ इ मेरा सखि पनि, अब फेर् कृष्णजी मिल्न शक्नन् ।  
यस्ता मन्का लहर्मा पनि डुबिरहँदै, टोल्हिदै गर्नुहुन्थ्यो  
तेस्बेला चन्द्रम झैं तहिं वृजयुवराज् पाल्नुभो हास्नुहुन्थ्यो ।।  
बेतका झाङबाट चरा, उडदाको भारि सोर सुन्दामा ।  
काम्मा लागिरह्याकी, नानी त मसक्क मस्किगथिन् ।।  
\[कोइ पर्देश जान लाग्दा आफ्नी पियारीलाई भन्छ\]  
मनसरोवर जान्छन्, सारा राजहाँस वर्षात्मा ।  
जडामा ति नदीका, किनारमा फेरि उत्रन्छन् ।।  
(\*सूक्तिसिन्धु (फेरि), जगदम्बा प्रकाशन, २०२४)
