---
title: प्रेम तोता मातृभाषाया
author: योगवीर सिं कंसाकार
genre: कविता
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

प्रेम तोता मातृभाषाया नेम गननं ओइगु ।।धू।।

देश भाषा तोलतावो मेव भाषा का वन ।।  
सुख तोता दुःख मालिम्ह मूर्ख सरिवरि जू वन ।।१।।

उन्नतिशील जनपीं गुलि दु थो सन्सारसं ।।  
फुक्कसीनं थवगु भाषा प्रेम याना तल देशसं ।।२।।

भाषा थवगू उच्च जूसा दुःख गबलें वइ मखु ।।  
भाषा थवगू मन्त धासा सुख गबलें जुइ मखु ।।३।।

नेपालभाषा जीर्ण जूगु अलसि मचासे भींके नू ।।  
भारतीय शास्त्र भवनं मान थ्वैत बीके नू ।।४।।

बुद्धधर्म व नेपालभाषा ने सं १०४७

**(स्रोत : झीँगु डट कम)**
