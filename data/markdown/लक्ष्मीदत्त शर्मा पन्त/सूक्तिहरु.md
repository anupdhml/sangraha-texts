---
title: सूक्तिहरु
author: लक्ष्मीदत्त शर्मा पन्त
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%A6%E0%A4%A4%E0%A5%8D%E0%A4%A4_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%AA%E0%A4%A8%E0%A5%8D%E0%A4%A4
---

हे हैदर् तँ नगर् घमण्ड रत्तिभर् भन्दै थिये तैपनी  
यौवनका मदले नटेरि नसुनी उस्सै छकायौ अनी ।  
यौवन् ता बढि गैगयो र रुपको सार्है फजीती लियो  
सेखीका फुलले फुलेर अहिले आफैं दगामा पर्यौ ।।१।।  
मुखको नूर कपूर झैं उडिगयो स्तन थिलथिला भै गये  
रोगन् फेरिनगो सकल् सडिगयो थोरै अडी गैगये ।  
हाँसोमा हिसि छैन कम्बर पनी सारै फुली फैलियो  
हैदरको अब गर्छ कुन् जन कदर हा ! चन्द्रमा मैलियो ।।२।।  
के हीडयौ तिमि पीठ दियेर यसरी दुश्मनसरीकी भयौ  
रीसायौ तिमि कीन प्यारि ! मउपर् हेर्दै नहेरी गयौ ।  
फर्की हेर म छू पछी पछि लुरु लुरु हिडेको भ्रमर  
बोल्दीनौ यदि सुन्दरी ! तिमि भने दीयेर जानु नगर् ।।३।।  
मेरो यो मनलाइ व्यर्थ तिमिले खोसी लग्यौ के गरुँ  
जोती पुग्न गयेन के भनुँ म ता लत्रन्छु उस्सै बरु ।  
यो विन्ति मनिले गरयाँ जब तहाँ तिन्ले त हाँसी अती  
यो आशा तिमिमा छँदैछ मकनै आशा नमारे रती ।।४।।  
पोशाक् लाइ अतर् गुलाफहरु घसी बैठकविपे डुल्दथिन्  
आये नायक पान खाइ बिचमा क्यै वात सोद्धी भयिन् ।  
कस्ले टोकिदिंदा रगतमय भयो मुख् तिम्रि जस्सै भनिन्  
तिम्ले टोकिदिंदा त हो नि कहँदा ती नाजवाफ् भैगयिन् ।।५।।  
(\*सूक्तिसिन्धु (फेरि), जगदम्बा प्रकाशन, २०२४)
