---
title: अघीदेखी गडेको प्रेम
author: लक्ष्मीदत्त शर्मा पन्त
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%A6%E0%A4%A4%E0%A5%8D%E0%A4%A4_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%AA%E0%A4%A8%E0%A5%8D%E0%A4%A4
---

अघीदेखी गडेको प्रेम रहेको क्यै न क्यै होला  
न बोले भित्र मन्मा तुस् पसेको क्यै न क्यै होला ।।  
जुलुमी तेस नयन् तीर्को सही पीर् खान्छ चोट जस्ले ।  
मजा प्रेम्‌को पनि तेस्ले लिएको क्यै न क्यै होला ।  
विना बाँच चिठी मेरो गरिन सव् साफ धुज्जा धूज्जा,  
भन्ने, कुरा लगाएको कसैले क्यै न क्यै हेला ।।  
सधै फिक्री र दुःख पीर्ले फुटी घाऊ छ छातीमा,  
लगाऊ प्रीतिको मल्हम् भनी आस् क्यै न क्यै होला ।।  
निशाना यै छ एक् मेरो अघी कैल्हे नबिर्सिने,  
बखत् बाजी हुँदा रस् वस् गरेको क्यै न क्यै होला ।।  
भनेको छैन सब मैले खुलासा ल मन् खोली,  
बरु कोही अरु देखी सुनेको क्यै न क्यै होला ।।  
कडा ताप्को परी राप्मा कमल्-मुख कोपिलीएको,  
झलक्कै इन्दु देखिंदा फुलेको क्यै न क्यै होला ।।  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
