---
title: यती सम्मन् भएको हाल्
author: लक्ष्मीदत्त शर्मा पन्त
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80%E0%A4%A6%E0%A4%A4%E0%A5%8D%E0%A4%A4_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%AA%E0%A4%A8%E0%A5%8D%E0%A4%A4
---

यती सम्मन् भएको हाल् कि ऊ जानोस् कि मै जानू,  
कि उस्तैक्कै भए जान्ला कि ऊ जानोस् कि मैं जानू ।।  
यसो हेर्दा त बेसै छौं, दुवै एक् ठाउँ डुल्दैछौं,  
मिलेका छौं कि फाटेका कि ऊ जानोस् कि मैं जानू ।।  
मिजायस् वात औसर्मा हुँदा छौं एक नै हामी,  
कहाँ सम्मन् छ भित्री पेच, क ऊ जानोस् कि मैं जानूँ ।।  
सरम्‌ले बाँधियौं सार्हैे रती डेग् चल्न शक्तैनौं,  
छ मन्सुव् मिल्न काँहाँ तक्, कि ऊ जानोस् कि मैं जानूँ ।।  
ठूलो चोट् इस्कको पर्दा कलेजा भो छिया छीया,  
भनौ मन्का कुरा काँहाँ, कि ऊ जानोस् कि मैं जानूँ ।।  
यता बर्षन्छ मेघ् धारा, उता चम् चम् विजूलीको,  
म इन्दू के भए हुँला, कि ऊ जानोस् कि मैं जानू ।।६  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
