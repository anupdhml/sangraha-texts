---
title: भाषण, सहर अनि म
author: मनप्रसाद सुब्बा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%A8%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6_%E0%A4%B8%E0%A5%81%E0%A4%AC%E0%A5%8D%E0%A4%AC%E0%A4%BE
---

भाषणको मसिनगनबाट  
पड्किरहेछन्शब्दहरू  
--- माझचोकमा ---  
म सहरकोएक छेउ  
घरको बरन्डामा बसेर  
मानिसहरूको ओहोरदोहोर हेरिरहेछु सडकमा ।  
एक जोडी युवक--युवती  
धपक्क बलेको अनुहारसित  
बात गर्दै जाँदै छन्।  
केही माथि जुत्ता--दोकानमा  
यौटी बोज्यू  
आफ्नो पाँच--छवर्षे नातिलाई जुत्ता किनिदिँदै छिन्।  
यौटा लामो यात्रालाई उपहार त्यो जुत्ता ।  
अनिकालको भाँडामा  
ढुङ्गाकोआलुसित पानी उम्लिएजस्तै भाषण उम्लि"दैछ  
--- चोकमा ---  
उः, त्यहाँ दबाई--दोकानमा चाहिँ  
सधैँजस्तै नै  
भीड छ दबाई किन्नेहरूको।  
फुटपाथनेर सेकेन्ड ह्रयान्ड लुगाको थाकमा पनि  
लुगा छान्नेहरू उत्तिकै।  
सिजनर्स बोकेर आएको बस  
घ्यारघ्यारिँदै सर्दैछ चोकतिर ।  
ऐलेसम्म भाषण हेरिरहेका भरियाहरू  
भारी बोक्ने होडमा बसपछिल्तिर झुत्तिन्छन्।  
   
होटलको ग्राहक खोजेर छाक जुटाउनेहरू पनि  
बसभित्र अघि नै पसिसकेका छन्।  
पर पान--दोकानछेउ नेर  
आजै बिहान फक्रेको गोदावरीजस्ती  
यौटी केटी  
अघिदेखि उभिइरहेकी छ कसैलाई पर्खेर ।  
बिहान एक डोको सब्जी ल्याएर आउने दाइ पनि  
अब फर्किने तरखरमा छ एक झोला सौदा लिएर ।  
मुठ्ठीहरू उजाइँदै छन्  
नाराहरू गर्जिंदैछन्  
--- चोक चर्काउँदै---  
पर मोटर--स्ट्यान्ड र बस--स्ट्यान्डमा भने  
सधैँजस्तो  
'फेरि भेटौँला' आशाहरू  
हात--हातमा कति मीठो हल्लिएका ।  
अनि/अफिसबाट हतारसाथ घर फर्किरहेकी  
ती महिलाका इयर--रिङहरू  
आह । कत्ति लोभलाग्दो हल्लिएका ।  
मास्तिर यौटा बिल्डिङको छतमा  
स्किपिङ खेल्दै उफ्रिरहेकी  
त्यो सानी केटीको केशराशि झन्  
कस्तरी हल्लिइरहेछ छालझैँ रहरलाग्दो गरी ।  
अब भित्र पस्छुम ।  
फेरि एक पल्ट 'मेघदूत' पढ्छु।  
चिठी पनि लेख्नु छ ।  
लेख्नु छ प्रेमका आहहरू  
विश्वासको बत्ती बालेर ।  
जाती पारेको छु विश्वासघातका चोटहरू पनि  
विश्वासले नै सेकेर  
अहँ, कहिल्यै थाकिनँ म  
प्रेमका कथाहरू सुनेर ।
