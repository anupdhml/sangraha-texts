---
title: वंश-वृत्तान्त
author: उदयानन्द अर्ज्याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%89%E0%A4%A6%E0%A4%AF%E0%A4%BE%E0%A4%A8%E0%A4%A8%E0%A5%8D%E0%A4%A6_%E0%A4%85%E0%A4%B0%E0%A5%8D%E0%A4%9C%E0%A5%8D%E0%A4%AF%E0%A4%BE%E0%A4%B2
---

आदि मालवगढ् कनौज धरती धरानगर् ख्यातको ।  
तेस्‌मा ब्राह्माण भट्ट अत्रिकुलका बासै सबै जातको ।।  
बाद्शाहा त नवा (फ) को कलहमा कष्टै त वात्‌वातको ।  
देशै छाडी हिंडया चतुर्दिशी सबं छोडि विभव् साथको ।।१।।  
कुश्‌वन्दा सव भट्टमा अति वडा अर्का उदै भट्ट हुन् ।  
पाहाड्‍तर्फ थया उनी दुई जना उन्‌को सबै जान गुन् ।।  
कान्छाका सदु भट्ट पुत्र त तहाँ विद्वान पुरा भैथया ।  
उन्‌का पुत्र ति रायभट्ट जनम्या ज्ञान्‌ले परम्पद् गया ।।२।।  
तिन्‌का पुत्र त देवदत्त तिनका सुत् वत्सराज् नाउँका ।  
छैटौ सुत् उपवत्सराज् सुगुणका पुरा सबै काजका ।।  
फेरी श्रृष्टिपरम्परा बढी गई श्रीवत्सराज् भैथया ।  
तिन्‌का ब्राह्माणी दुइ ज्ठीतिरमा श्रीकृष्ण पुत्रै यया ।।३।।  
सिग्दी ग्ाम त अंश भो र उनको सि्थयाल पद्‌वी भयो ।  
कान्छीका सुत् एक ज्ञानी सबमा श्रीदेव संज्ञा थियो ।।  
उन्‌लाई पनि पैडी अंश त दिंदा पौडयाल् कहाया तहाँ ।  
आठौं वंश विती उनैकि त फिरी अर्की दुलही माहाँ ।।४।।  
जुम्लाका नृपतिकी छोरीतिरका थर्‌का समाल् भैगया ।  
भित्र्यानीतिरका त पुत्र ताहाँ खस् थर् वगाल्या भया ।।  
सूत् श्रीनन्द त फेरी ब्राह्मणीविषे तिन्‌का त श्रीराम् भनी ।  
श्रीराम्‌का हरिदत्त सुत त भया आफ्ना कुलंका मणि ।।५।।  
तिन्‌का पुत्र त कृष्णराम तिनका छोरा दुई भैगया ।  
जेठा भट्ट सदु कनिष्ट उनका चावा भन्याका थिया ।।  
चावाको दुई ब्राह्मणी त कुलका ज्ठीकी सन्तन् जति ।  
अर्जीवासी हुँदा त उही थर भी अर्ज्याल् कहाका उति ।।६।।  
चौधौं वंश त नारसिंह उनका श्रीविष्णुदास् ख्यातका ।  
उनका पुत्र सुपुत् प्रभाकर भया पुरा सबै वातका ।।  
तिन्का पुत्र दुई सुमन्तु सरज कान्छाकी जो सन्तति ।  
मैधी आइ वस्या उसै समयमा मैधाली भन्छन् कति ।।७।।  
नारान्‌दास सुमन्तुका त सुत हुन् उन्‌का त धौलु थिया ।  
विष्णुदास कनिष्ट उन्‌की कुलका सन्तान् विहारी भया ।।  
धौलुका सुत चार भाइ त भया भन्थ्या वगाल्या भनी ।  
कालुलाई ... ... अंश त दिया गोपाललाई पनि ।।८।।  
त्स्मा श्री जयभद्र नाम उनको भी विश्वनाथ् उन्‌महाँ ।  
कान्छा हुन् सबको निवास उनदिन् गोर्खा नगर् हो जहाँ ।।  
छोरा ङी जयभद्रका परशुराम् उन्‌का त छोरा पनि ।  
जोशी इन्द्रमणि त ज्योतिषविषे भन्थ्या त गर्दै भनी ।।९।।  
वीरेश्वर् त सुपात्र पूत उनका पुत्रै त तिन्‌का तहाँ ।  
श्री विश्वेश्वर नाम चौदिशोविषे पूरा त ज्योतिष् महा ।।  
मर्जीले त किरात राज्य ति गया हिन्दुपतिको जहा ।  
युक्तिबुद्धि लगाई अक्कल भयो उस्ता अरु छन् कहा ।।१०।।  
राजालाई रिझाई कौशिकीनिकट् विर्ता मधेश्‌मा मिल्यो ।  
उस् दिन्‌देखी मधेश बीच सब बाम् वैरवा माहा भयो ।।  
उन्‌का पुत्र त एक मात्र उदयानन्दै भनी आज छन् ।  
पण्डित् ज्योतिष्निषे कवि पनि वडा काम्‌ले अमिन् भन्दछन् ।।११।।  
                                 \\'वीरकालीन कविता\\' बाट साभार
