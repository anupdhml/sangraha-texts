---
title: म र बकाइनाको रूख
author: उदय निरौला
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%89%E0%A4%A6%E0%A4%AF_%E0%A4%A8%E0%A4%BF%E0%A4%B0%E0%A5%8C%E0%A4%B2%E0%A4%BE
---

ऊ छ  
शताब्दी उभिइरहेछ  
कैयौँ इतिहास उभिइरहेछ  
कैयौँ पुराण टिकिरहेछ  
र नै। म छु  
र नै। म हुन सकेको छु  
म छु र नै ऊ जीववत् ठडिइरहेछ  
उसको रिक्ततामा  
मैले तिक्तता भोग्न पाउन्नँ  
उसको शून्यतामा  
म जीवन्तता भेट्टाउन्नँ  
 पूर्णतामा ऊ नभए म हुँदिनँ  
यथार्थमा म नभए ऊ हुँदैन  
वसन्तलेखसप्कोखमारेपछि  
ऊ पतझड कङ्काल छोप्न सक्छ  
वर्षाले भिजेपछि  
ऊ हरियाली ओत्न सक्छ ।  
तर खै।  
मान्छे हुनुमा वसन्त लट्ठिन्न  
मान्छे हुनुमा बर्सात भत्किन्न  
कस्तो विडम्बना ।  
ऊ एक स्थापित मूर्ति वाचाल छ  
म बकबकाएर मौन छु  
मैले रुनुपरेको छ  
ऊ हाँस्न सकेको छ  
ऊ झाँगिँदा पृथ्वी महकाउँछ  
म झागिँदा पृथ्वी गनाउँछ  
कस्तो विकृति ।  
ऊ तन्कँदा आकाश पछि सर्छ  
म तन्कँदा पृथ्वी तल झर्छ  
कति अन्तर छ  
ऊ फैलनु उसको स्वतन्त्र संविधान हो  
म तन्कनु यन्त्रणाहरूको फाली लाग्नु हो  
ऊ तन्कनु उसको प्रकृतिप्रदत्त अधिकार हो  
म तन्कनु लगामसित कोपघा डोर्याइनु हो  
तैपनि ।  
मेरो बान्कीमाथि ऊ ईष्र्या राख्छ  
र म उसको खुलापनको आरिस गर्छु  
ऊ स्वतन्त्र छ  
अपितु सिकारी हतियार सहनुपर्छ  
म फाली कस्सिएकोछु  
व्याधा--बाणको विरोधमा छु  
फरक छ  
थुप्रै फरक छ  
यद्यपि उसको रिक्ततामा  
मैले तिक्तता भोग्न पाउन्नँ  
उसको अनुपस्थितिमा  
मैले यस माटाको बहीखातामाथि  
सनाखत गर्न पाउन्नँ ।
