---
title: मतिनाया चखुं
author: दिव्या बज्राचार्य
genre: कविता
language: नेवारी
source: साहित्य सङ्ग्रहालय - नेपाली साहित्यिक भकारीसाहित्य सङ्ग्रहालय | नेपाली साहित्यिक भकारी
source_link: http://sahityasangraha.com/category/%e0%a4%ad%e0%a4%be%e0%a4%b7%e0%a4%be-%e0%a4%ad%e0%a4%be%e0%a4%b7%e0%a5%80-%e0%a4%b8%e0%a4%be%e0%a4%b9%e0%a4%bf%e0%a4%a4%e0%a5%8d%e0%a4%af/%e0%a4%a8%e0%a5%87%e0%a4%b5%e0%a4%be%e0%a4%b0%e0%a5%80-%e0%a4%b0%e0%a4%9a%e0%a4%a8%e0%a4%be/
---

न्हयाबले नापं ब्वया च्वंगु खना  
न्हयाबले नापं च्वना च्वंगु खना  
निम्हेसिया तुति छपा थें  
निम्हेसिया पपु छगु थें  
थो मतिनाया चखुं  
थो मतिनाया चखुं

वा झ्वारर् वसा नाप प्यात  
म्ये छपु हासा निम्हः हाल  
निम्हेसिया म्हुतु छगु थें  
निम्हेसिया आत्मा छगु थें  
थो मतिनाया चखुं  
थो मतिनाया चखुं

ज्या छुं दसां निम्हेसिया याइ  
जाकी छग दसां निम्हेसिया इनी  
नम्हेसिया ल्हा छपा थें  
निम्हेसिया प्वा छगु थें  
थो मतिनाया चखुं

--दिव्या बज्राचार्य

(स्रोत : रचनाकार स्वयंले '**नयाँ रचना पठाउनुहोस्**' बाट पठाईएको । )
