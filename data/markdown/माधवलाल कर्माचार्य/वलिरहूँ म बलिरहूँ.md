---
title: वलिरहूँ म बलिरहूँ
author: माधवलाल कर्माचार्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A4%BE%E0%A4%A7%E0%A4%B5%E0%A4%B2%E0%A4%BE%E0%A4%B2_%E0%A4%95%E0%A4%B0%E0%A5%8D%E0%A4%AE%E0%A4%BE%E0%A4%9A%E0%A4%BE%E0%A4%B0%E0%A5%8D%E0%A4%AF
---

भै उज्यालो दीप सानो बलिरहूँ म बलिरहूँ !  
प्रलय आँधी फुङ्ग धूलो उडिरहोस् अनि उडिरहोस,  
गगन बिजुली साथमा लिई गर्जिरहोस्, गर्जिरहोस्,  
भै उज्यालो दीप सानो बलिरहूँ म बलिरहूँ !  
छुट्टिने कालो विदाको मन्द हाँसो झैं बलूँ,  
तिमिरको साम्राज्य बिचमा अडिरहू म अडिरहँ,  
अमर कै सन्देश बन्दै चम्किरहूँ म चम्किरहू !  
भ्रान्त यात्री मार्ग देखुन्, बढून्, पाउन सर्सरी,  
बाँच्नलाई आश, पाउन् जिन्दगी यात्रा भरी,  
तुच्छताको याद छाडी बलिरहूँ म बलिरहूँ !  
हुरी आई हरहराऔस् बाँचिरहूँ बाँचिरहूँ,  
भै उज्यालो दीप सानो बलिरहूँ म बलिरहूँ !  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
