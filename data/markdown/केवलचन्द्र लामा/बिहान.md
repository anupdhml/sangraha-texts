---
title: बिहान
author: केवलचन्द्र लामा
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A5%87%E0%A4%B5%E0%A4%B2%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0_%E0%A4%B2%E0%A4%BE%E0%A4%AE%E0%A4%BE
---

कालो छालाको ज्याकेट र  
कालो चस्मा लाएको काले बिहानले  
ऐठनको डरलाग्दो गुन्डाबाट जोगाउँछ हुन त ।  
तर दिनभरिको ज्यालास्वरूप माग्छ  
एक दिनको मजदुरी अनि दिनपछि  
कालो पर्दा थुनिएको ओछ्यानमा  
उज्यालाको अस्थिपञ्जरले मुसारेर  
माग्छ एक चोला समर्पण ।  
एउटा किच्चक व्यापारी हुन्छ त्योचमचम हिमाल ।  
साहू हुन्छन् हरिया चोरबाटाहरू ।  
ऋण हुन्छ त्यो सुरमय नीलो।  
डाका हुन्छ सूर्योसदय, तर घाम जन्मँदैन ।  
एकै जना पनि हुँदैन मलाई बचाउने  
उज्यालोको काले छोरोबाट ।  
मलाई सुत्न दिनोस् गुटुमुटु, बिन्ती  
सिरानीमै राखी पुरानो अँध्यारोको  
यो नयाँ फुटबल ।
