---
title: संवाद
author: राजीवलोचन जोशी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%BE%E0%A4%9C%E0%A5%80%E0%A4%B5%E0%A4%B2%E0%A5%8B%E0%A4%9A%E0%A4%A8_%E0%A4%9C%E0%A5%8B%E0%A4%B6%E0%A5%80
---

मोती भन्छ सुवर्णलाइ म बडो भन्थिस कुलन् हूँ भनी ।  
चुट्छन् हे सुन पोख्दछन् तँकन धेर्घोट्छन् कसीमा पनी ।।  
सुन्दर्नारि कुलीनका हृदयमा लड्केर बस्छू म ता ।  
लौ भन् को त ममा बडो कुलिन हो शेखी नगर्धेत ता ।।२२।।  
मोतीलाइ सुवर्ण भन्छ बुझिले औलाद् तेरो पनी ।  
तेरो बाबु घुँगी किरो सुलिदिई छेडछन् तँलाई पनी ।।  
आफ्नू राख्नु विचार् घरान यहि हो लाज् छैन बोल्छस् कती ।  
खोज्छन् अन्त्यमहाँ तँलाइ कि जनै दिन्छस् कि उत्तं गती ।।२३।।  
मोती भन्छ बडो तँछस् कुलिन है जडमट्टि देखी तँता ।  
जन्मन्छस् ममता नगर् कति ठूलो हू भन्दछु आजता ।।  
तौलिन्छस् रति साथमा रति सहीको गन्ति तेरो जती ।  
हे सुन साथ कली छ शुद्ध छु भनी के गर्व गर्छस् अती ।।२४।।  
हाँसी भन्छ सुवर्ण अस्सल तँ होस् अस्सल् हुनाले गरी ।  
धागामा उनिएर डाँकुसरिको झुन्डन्छ बन्धन् परी ।।  
हामीसीत सरम् नमानि परिपाट् यो हार्छ बात्को तह ।  
कीराका कुलमा भई मति कहाँ हुन्थ्यो ठुलो चुप् रह ।।२५।।  
मोतीको सुनको ठुलो कलह भै बोल्थ्यो ति छेडछाड् दिई ।  
सुन्दसुन्दार आइ झट्ट गहनालाई लगाई लिई ।।  
मालिकको भय मानि चुप् हुन गया नारी बनैमा गई ।  
सङ्केती जनसीत बातचित भयो शान्ती शरिकों भई ।।२६।।  
("भानुभक्त रामायण" बाट)  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
