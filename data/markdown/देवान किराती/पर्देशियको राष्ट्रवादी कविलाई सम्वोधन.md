---
title: पर्देशियको राष्ट्रवादी कविलाई सम्वोधन
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

खै के मा रिसायौ कवि !  
यस देशसँग तिमी ?  
तिमी परदेसिएपछि  
निरन्तर बगिरहने ह्यातुङको झरनाझैँ सम्झनाहरू  
शरदको घामभँैm छाइरहन्छ हृदयमा ।  
सायद इतिहासको एक पाइला हुनुपर्छ  
भानुको सालिकछेउ हुँदै देवकोटाको सालिकसम्म पुग्दा  
जीवनको अर्थ कताकता केके अथ्र्याउँथ्यौ  
र मुर्दा अक्षरहरू ब्यूँताएर जीवन दिन्थ्यौ  
र भन्थ्यौ कि  
कविता नै जीवनको केन्द्र हो ।  
तिमी नै त हौ नि कवि !  
मभन्दा बढ्ता राष्ट्रवादी कुरा गथ्र्यौ  
म भन्थेँ  
माटो नेपालको होस् या अनेपालको  
यसको सुगन्ध उस्तै हुन्छ  
यसमा बग्ने पसिनाको रङ उस्तै हुन्छ  
भन्थ्यौ तिमी  
यो मान्छे पटक्कै ठीक छैन-- देशका लागि ।  
समयान्तरमा  
तिमीले देश छाड्यौ  
कुमालकोटी कीराले घर छाडेझैँ  
र अहिले  
देशको अर्थ पनि फेरेछौ तिम्ले  
जीवनको अर्थ पनि फेरेछौ तिम्ले ।  
तिम्रो अर्थमा  
यहाँ म ्रपुरानै रीत  
पुरानै माटो  
पुरानै आकाश  
पुरानै देशमा छु  
तर मेरो अर्थमा  
यहाँ म आफ्नै सुन्दर देशमा छु  
र आफ्नो देशमा हुनु  
कुनै पनि भीडहरूमा एक्लो नहुनु हो  
र एक्लो नहुनु नै जीवन हुनु हो  
कतै तिमी  
त्यताको भीडहरूमा एक्लो त छैनौ ?  
तिमी आजकल  
कहिलेकाहीँ मेरो देश आइपुग्छौ  
खबरपत्रविनाको हुलाकीजस्तो  
र फर्कन्छौ ठेगाना नमिलेको चिठ्ठीजस्तै  
आफ्नो नभएको देशतिर ।  
कवि ! कसरी पो हरायो तिम्रो राष्ट्रवाद  
साँझमा आफ्नै छाया हराए जसरी ।
