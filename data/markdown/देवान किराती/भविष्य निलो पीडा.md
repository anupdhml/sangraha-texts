---
title: भविष्य निलो पीडा
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

हिउँजस्तो चोखो सपनाहरू बिछ्याएर  
हिँडेँ जतातिर म  
खोजिरहेँ तिमीलाई  
ए भविष्य !  
तिमी प्रिय सपना ।  
गएँ जता--जतातिर म  
तिमी आयौ उतै, उतैतिरबाट आयौ  
त्यो बखत कुनै फरकै देखिनँ  
म उता जानु  
र तिमी यता आउनुमा  
त्यही बेला ठीक बीच--बाटामा भेटिनुपर्ने हामी  
र ममा समाहित हुनुपर्ने सम्पूर्ण तिमी  
तर तिमी त  
आँखामा, मुटुमा र मेरो चेतनाको ठीक बीचमा  
मात्र तिम्रो चोरऔँलाले घोचेर  
खै ! कतातिर बत्तियौ कुन्नि, पत्तै पाइनँ ।  
तिमीलाई नदेख्दा, नचिन्दा  
कति रहरलाग्दो थियो जिन्दगी  
तिमीलाई चिने÷देखेदेखि  
पूmलजस्तो निस्पाप सपनाहरू लिएर  
जूनजस्तो सुन्दर सपनाहरू बोकेर  
हिँडँे जतातिर  
पुगँे जहाँसम्म म  
खोंजिरहेँ तिमीलाई  
ए भविष्य !  
तिमी प्रिय सपना ।  
तिमी नीलो पीडा ।
