---
title: दशैं
author: देवान किराती
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A5%87%E0%A4%B5%E0%A4%BE%E0%A4%A8_%E0%A4%95%E0%A4%BF%E0%A4%B0%E0%A4%BE%E0%A4%A4%E0%A5%80
---

युगौँदेखि विनाहलचल घस्रिरहेको  
त्यो बूढो--कुप्रो अहङ्कार  
यो समय आएर पनि का छौँ ?  
यो आधुनिकताको शिखरबाट तल--तऽ  
त्यसरी नै चुपचाप एकतमास घस्रिरहेको छ  
जसरी चिप्लेकीरा ।  
इतिहासकै किल्लामाथि उभिएर इतिहास  
भोलि--पर्सिहरूलाई जितेर आजै  
उत्सवका घोडाहरू कुदाइरहेको यो घडी  
हामी कुन कालखण्ड जित्न खोजिरहे ऽऽऽऽऽल हेरेर  
या विनादूरीको  
विनागतिको घस्राइसँग  
हामी कुन विजयोत्सव धानिरहेका छौँ ?  
निधारभरि पोस्टर बनाएर चिप्लेकीरा ।  
हामी सप्पैलाई राम्ररी थाहा छ  
यहाँ कुनै सुन्दर चाहनाहरू  
    कुनै स्वस्थ सम्बन्धहरू  
    कुनै शुभकामनाहरू  
    कुनै आशीर्वादहरू  
गोहोरो--अन्डाको बोक्रा मात्र हो  
र बोक्रामा टाँसिएको चिप्लेकीरा  
केशमा÷कानमा सिउरिएर  
छातीभित्र दुःखको गोहोरो घस्रिएको  
सद्भाविलो पीडा हाँसिरहेका छौँ हामी ।  
जसरी चिप्लेकीरा बाँचिरहका छौ हामी ।  
अस्तित्व थन्क्याएर कालान्तरको कन्तुरमा  
सुदूर कथाको विजयी आत्मरतिमा  
हामी निधारभरि छापिरहेका छौँ  
             शुभ--मङ्गलम् !  
             आत्म--मङ्गलम् !  
             जय ! जय ! जय !  
र पनि हामी वर्तमान हारिरहेका छौँ  
चिच्याएर पनि चुपचाप मरिरहेका छौँ  
जसरी चिप्लेकीरा ।  
युगौँदेखि  
विनागति÷विनागन्तब्य  
हाम्रो दिलको बीच बाटोबाटै  
एकोहोरो घस्रिरहेको चिप्लेकीरा दसैँं  
यो वर्ष पनि त्यसरी नै घस्रिरहेको छ  
र घस्रिरहनेछ युगौँसम्मै  
जसरी चिप्लेकीरा ।
