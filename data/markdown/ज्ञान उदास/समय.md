---
title: समय
author: ज्ञान उदास
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8_%E0%A4%89%E0%A4%A6%E0%A4%BE%E0%A4%B8
---

सानो हातमा घडी  
ठूलो हातमा घडी  
समयको ज्ञान दिने  
सबैको हातमा घडी ।  
सानो होस् ठूलो होस्  
घडीभित्र सूई घुम्छ  
सेकेन्ड अनि मिनेट हुँदै  
अर्कोले घण्टाको सङ्केत दिन्छ ।  
साठी सेकेन्डको एक मिनेट  
साठी मिनेटको एक घण्टा  
यसरी नै उड्दै जान्छ  
हाम्रो जीवन-चङ्गा ।  
चौबीस घण्टाको एकदिन  
सात दिनको एक हप्ता  
जानी राखौँ बुझि राखौँ  
नत्र पछि परिन्छ मित्र ।  
तीस दिनको एक महिना  
बाह्र महिनाको एक वर्ष  
जीवन छँदै बाँड्न सिकौँ  
हाम्रो दुःख र हाम्रो हर्ष ।  
त्यसैले सम्झ भाइबहिनी  
समय त्यसै पाइँदैन  
आजको काम भोलि नभनौँ  
बगेको खोला र्फकँदैन ।
