---
title: हिँड्न पनि साइत चाहिँदो रै'छ
author: ज्ञान उदास
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8_%E0%A4%89%E0%A4%A6%E0%A4%BE%E0%A4%B8
---

कहिलेकाहीँ हिँड्न पनि साइत चाहिँदो रै\\'छ  
कसो कसो बोल्न पनि साइत चाहिँदो रै\\'छ ।  
सबैसँग सधैँभरि जिस्किरहने बानी  
आँखाआँखा जुध्न पनि साइत चाहिँदो रै\\'छ ।  
गाउँघरको समाज पनि कहिले काहीँ कस्तो  
मनको फूल टिप्न पनि साइत चाहिँदो रै\\'छ ।  
संसारमा देखेजति सबै आफ्नो भन्थेँ  
तिनैसँग भेट्न पनि साइत चाहिँदो रै\\'छ ।  
बनावटी मुस्कानमा बम हुनसक्छ  
याद गर हाँस्न पनि साइत चाहिँदो रै\\'छ ।
