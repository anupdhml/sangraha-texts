---
title: कुरा मान्छु अलिकति
author: ललिजन रावल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%B2%E0%A4%BF%E0%A4%9C%E0%A4%A8_%E0%A4%B0%E0%A4%BE%E0%A4%B5%E0%A4%B2
---

भैगो अब तिम्रा कुरा मान्छु अलिकति  
आजलाई वाचा-कसम खान्छु अलिकति  
जति रिस उठे पनि मन दुखे पनि  
ढुङ्गा होइन फूलले फेरि हान्छु अलिकति  
जे-जे दियौ तिम्ले सधैँ मैले थापी रहेँ  
अति भयो आज म त छान्छु अलिकलि  
माया टाढा हुने रैछ सधैँ नजिक हुँदा  
तिमीबाट टाढा आज जान्छु अलिकति  
आफन्तले जब-जब घात मात्रै गर्छ  
शत्रुलाई बरु आˆनो ठान्छु अलिकति  
कहाँकहाँ पुग्नुपर्छ, कति हिँड्नु पर्ला ?  
यात्राभरि सम्झना त्यो लान्छु अलिकति ।
