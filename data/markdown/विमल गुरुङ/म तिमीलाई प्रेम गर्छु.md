---
title: म तिमीलाई प्रेम गर्छु
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

म तिमीलाई प्रेम गर्छु  
जति माछा  
पानीलाई प्रेम गर्छ  
नाचिरहन्छ  
रात/ बिहान/ सांझ  
तिम्रो लामो-लामो केश आँखा अगाडी  
आँखालाई आक्रमण गरिरहन्छ  
संधै-संधै  
तिम्रो हंसिलो मुहार  
तिम्रो गम्भिर अनुहार  
तिम्रो शुष्क ओंठ  
म तिमीलाई प्रेम गर्छु सुश्री !  
हृदयको गहिराईबाट  
सगरमाथाको उच्चताबाट  
म आकाश  
तिमी घर्ती  
म तिम्रो सानो गुँडतिर एकनाश टोलाइरहन्छु  
मनभित्र तिम्रो चित्र सजाएर  
पट्यारलाग्दो रात  
केहि लेख्दै  
केहि कोर्दै  
केहि पढ्दै बगाइरहन्छु  
बगाइरहन्छु  
म तिमीलाई प्रेम गर्छु  
बिश्वास लाग्दैन भने तिमीलाई मेरो प्रेमको  
अहा ---, कति कटु !  
गीता !  
मेरो यो स्वच्छ प्रेमको पुष्प स्विकार गर  
बिश्वास गर  
म तिमीलाई बर्षौंबर्ष देखि चाहन्छु  
गीता जी, बिश्वास गर  
म तिमीलाई प्रेम गर्छु ।
