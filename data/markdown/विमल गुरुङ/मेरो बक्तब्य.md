---
title: मेरो बक्तब्य
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

ढुंगा फोर्नुपर्छ भने फोर्छु  
जनताको लागि भोगिरहन्छु कष्ट  
नसम्झियोस यस्लाई भ्यागुता ।  
जनताको आँसु मेरो आँखामा आँसु हो  
चाहन्छु म देख्न  
जनताको ओंठमा बिजयपूर्ण मुस्कुराहट ।  
जनता प्रति बिश्वासघात गर्न सक्तिन  
यातनाको आकाश खसोस् ।  
जनता प्रति मेरो प्रेम छ  
यो तराजुमा जोखिंदैन  
जनता म बिर्सन सक्दिन  
आँखा भरि जनता  
रातभरि जनता ।  
जनता माथि छुरी  
मेरो आमा माथि बलात्कार हो ।
