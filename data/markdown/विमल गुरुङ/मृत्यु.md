---
title: मृत्यु
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

छाता ओडेर हिंड्दा हिंड्दैकी युवती  
ल्याण्ड रोभरको ठक्करमा परी  
कोपि भरिएको झोला उच्छिट्टियो  
सडकमा रगत पोखियो  
प्राण रिहाई भयो ।  
सर्प हाँस्यो  
अधबैसे मान्छेलाई डस्यो  
ऊ संसारमा रहेन ।  
घ्याल बाहिर लगियो  
मृत्युले मायापृति गाँस्यो  
बच्चा जन्मियो  
जवान भयो  
बूढो भयो  
बिमारले सिकिस्त भयो  
निरस मृत्यु  
बेसेवा मृत्यु  
उद्देश्यहिन मृत्यु  
सिमित मृत्यु  
कोहि यस्तो मृत्यु नमरोस्
