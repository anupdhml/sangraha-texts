---
title: करङमा झुण्डिएको अभिशप्त जिन्दगी
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

जीर्ण-जीर्ण  
करङहरुमा  
अभिशप्त जिन्दगीहरु  
उँधोमुण्टो एकनाश-एकनाश  
झुण्ड्याएर  
अपुताली क्षितिज  
नपुंसक आकाश  
असिनपसिन च्याइरहेछु,  
नवोदित कालो पर्दालाई परेलीको बाटोबाट  
स्वस्नीले भांडाकुँडा  
बिक्रयमा अनुबाद दर्ता गरेर  
आएका कागजी खोस्टाहरुको  
स्मरण करेण्टहरुमा आइरहन्छ  
अनवरत स्मरणपटलमा  
अब्यक्त ब्यथा र आक्रोशहरुको  
भीषण पहिरो गइरहन्छ  
निमेष निमेषमा गइरहन्छ ।
