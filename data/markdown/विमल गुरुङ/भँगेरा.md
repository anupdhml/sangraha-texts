---
title: भँगेरा
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

मेरो अगाडि एउटा छत छ  
अनि,  
छतमाथि एउटा झोक्राइरहेको भंगेरो छ  
सत्य हो कि असत्य  
पक्कै हो कि अभिनय  
बिचरो भँगेरो झोक्राइरहेको छ  
सायद,  
कुनै शिकारीले बिचराके पत्नीलाई  
डोकामा छोपेर बन्दी बनायो कि  
सायद,  
पत्नीले पारेका फुलहरु  
कुनै निष्ठुरी सर्पले खायो कि  
आखिर जेसुकै होस्  
बिचरो भँगेरा झोक्राईरहेको छ ।
