---
title: घाँसको भारी
author: विमल गुरुङ
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AE%E0%A4%B2_%E0%A4%97%E0%A5%81%E0%A4%B0%E0%A5%81%E0%A4%99
---

बिहानै उठ्छ्यौ मिलाउँदै कपाल  
हामी बस्ने यो देश हो नेपाल  
पँधेरा जान्छ्यौ गाग्री बोकि  
दुखिको दिन फिर्ने छ भोलि  
फाटेको गुन्यु टालेको चोली  
आयो आज फेरी लाउने जोगी  
बोकेर काँधमा थोत्रो झोली  
देशको लागि खान्छौं हामी गोली  
तिम्रो पेट छ संधै खाली  
पिउँछ्यौ लोग्नेको सँधै गाली  
तिमी हौ घरको कुशल माली  
भएर के हुन्छ तिमी काली  
डोकोमा छ घाँसको भारी  
तिमी हौ घरको कुशल नारी
