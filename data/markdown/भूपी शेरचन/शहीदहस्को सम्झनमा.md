---
title: शहीदहस्को सम्झनमा
author: भूपी शेरचन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%82%E0%A4%AA%E0%A5%80_%E0%A4%B6%E0%A5%87%E0%A4%B0%E0%A4%9A%E0%A4%A8
---

हुँदैन बिहान मिर्मिरेमा तारा झरेर नगए  
बन्दैन मुलुक दुई--चार सपूत मरेर नगए  
ओठमा हाँसो, गालामा लाली तब आउँछ जगत्को  
देशको पीरले भेटी जब वीरले चढाउँछ रगतको  
घाँटीमा फासीको माला गाँसी वीरले हास्ता  
मातृभूमिको चरण ढोगी भाग्दछ दासता  
उम्ररन्न बोट कसैले बीउ छरेर नगए  
हामीले खाने प्रत्येक गांसमा रगत छ शहीदको  
हामीले फेर्ने प्रत्येक सासमा रगत छ शहीदको  
हाम्रो मुटुको प्रत्येक चालमा धडकन छ शहीदको  
हाम्रा खुशीकाृ प्रत्येक पलमा जीवन छ शहीदको  
पाउने थिएनौ खुशी तिनले छाडेर नगए  
हामीले आफ्नो कर्तव्य बिर्से इतिहासले धिक्कार्ला  
गोली निलेका शहीदका प्यारा ती लाशले धिक्कार्ला  
धरतीले मुख लाजले छोप्ला, आकाशले धिक्कार्ला  
शहीद रोलान् हामीले उन्नति गरेर नगए  
हुँदैन बिहान मिर्मिरेमा तारा झरेर नगए  
बन्दैन मुलुक दुई--चार सपूत मरेर नगए!  
(२०१९--रचना)
