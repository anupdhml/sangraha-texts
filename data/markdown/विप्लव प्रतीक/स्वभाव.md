---
title: स्वभाव
author: विप्लव प्रतीक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%AA%E0%A5%8D%E0%A4%B0%E0%A4%A4%E0%A5%80%E0%A4%95
---

कुनै दिन म पनि कैदमा  
एउटा आँखीझयालबाट  
एक टुक्रा उज्यालो  
घामसँग सुटुक्क चोरेर लिने गर्दथ\]F ।  
तर, आज त म निकै नजिक छु उज्यालोसँग  
उज्यालोले मलाई नै छोएर हिँडिरहेछ  
निथ्रुक्क नुहाएको छु म प्रकाशले  
स्वाभाविकै हो मलाई काउकुती लाग्छ  
कहिले उफ्रिन मन लाग्छ  
कहिले खुसीले कराउन मन लाग्छ  
थाहा छ मलाई  
र भन्छन्मान्छेहरू  
'मात्तिनु हुन्न सुखमा र आत्तिनु हुन्न दुःखमा'  
तर, मान्छेकै प्रकृतिसँग लाचार छु म  
आदर्शका तलाउमा नपौडीकन  
साँच्चै भन्ने हो भने  
आज, म निकै चन्चल छु ।
