---
title: प्रमाण
author: विप्लव प्रतीक
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%AA%E0%A5%8D%E0%A4%B2%E0%A4%B5_%E0%A4%AA%E0%A5%8D%E0%A4%B0%E0%A4%A4%E0%A5%80%E0%A4%95
---

युद्ध जित्नकै लागि  
यदि हतियार उठाएको भए तिमीले  
जाऊ एकपल्ट  
योद्धाहरूको चिहानमा  
र सुन रातको सुनसानमा  
त्यहाँ गुन्जिएको मौनता ।  
कुन मान्छेले कोसँग जितेर  
कति सीमा र समयसम्म  
आफ्नो जितको झ्न्डा फहराएको छ ?  
मान्छेले जितेँ भनेर  
कतिसम्म चिच्च्याउन सक्छ र !  
जितको झ्न्डा लिएर  
कुन युद्धपुरुष अहिलेसम्म जिउँदै छ ?  
मान्छे केवल आफ्नो जितको उन्मादमा  
मात्तिएर मुर्दा एकोभ  
तिमीले हामी हिँड्दै गरेको  
यही धूलोमा देख्न सकेनौ भने  
कुनै अर्को धूलो छैन मसँग  
प्रमाणका लागि ।  
कुनै नयाँ चिहान छैन मसँग  
सबुदका लागि ।
