---
title: नील आकाशको यो तारालाई
author: भीमदर्शन रोका
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AD%E0%A5%80%E0%A4%AE%E0%A4%A6%E0%A4%B0%E0%A5%8D%E0%A4%B6%E0%A4%A8_%E0%A4%B0%E0%A5%8B%E0%A4%95%E0%A4%BE
---

नील आकाशको यो तारालाई  
हेरिरहेछु म मेरो सहारालाई  
हेरिरहेकी होलिन् प्रियतम मेरो  
दूर प्रवासबाट यही तारालाई  
नील आकाशको यो तारालाई ।  
हामी जति टाढा भए पनि  
दिउँसो दूर दूर गए पनि  
सन्ध्या--समय फर्कन्छु सधैँ  
बलिरहे उज्यालो किनारालाई  
नील आकाशको यो तारालाई ।  
हाम्रो मिलनस्थान कति अग्लो र महान् छ  
कति मौन, कति गम्भीर, निश्चल छ  
कि आउँदैन केही आवाज कहिले  
तर बुझ्दछु म आँखा र इशारालाई  
नील आकाशको यो तारालाई ।
