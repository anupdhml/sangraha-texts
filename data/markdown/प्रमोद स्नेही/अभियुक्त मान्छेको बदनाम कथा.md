---
title: अभियुक्त मान्छेको बदनाम कथा
author: प्रमोद स्नेही
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A5%8D%E0%A4%B0%E0%A4%AE%E0%A5%8B%E0%A4%A6_%E0%A4%B8%E0%A5%8D%E0%A4%A8%E0%A5%87%E0%A4%B9%E0%A5%80
---

पृथ्वीको एउटै वृत्तमा  
उभिएर आकाशको नीलो दहमा  
पृथ्वीको धमिलो छायाँ  
नियालिरहछे मान्छे ।  
जीवनको उत्तरार्द्धमा  
थुप्रै बाँकी रहेका  
आफ्ना सपनाहरूलाई सलाम गर्दै  
आफ्नै छायाँले बदनाम  
गरेको कथा  
खुलेअ‍ाम समयलाई सुनाउँदै  
आफैँबाट बिरानो बन्दै  
आफैँबाट रित्तो बन्दै गइरहेछ मान्छे ।  
माररे आफ्ना एक एक  
इच्छाहरू  
अभियुक्त बनिरहछे मान्छे ।  
भूमध्य रेखामा उभिएर  
असजिला दिनहरूलाई आमन्त्रण  
गर्दै  
नेपथ्यतर्फ  
आफ्नै परिचय हराएर  
भाग्दैछ मान्छे ।  
इतिहास कुल्चँदै अघि बढ्दैछ  
मान्छे ।
