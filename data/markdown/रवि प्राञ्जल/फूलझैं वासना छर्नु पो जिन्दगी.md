---
title: फूलझैं वासना छर्नु पो जिन्दगी
author: रवि प्राञ्जल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%B5%E0%A4%BF_%E0%A4%AA%E0%A5%8D%E0%A4%B0%E0%A4%BE%E0%A4%9E%E0%A5%8D%E0%A4%9C%E0%A4%B2
---

फूलझैं वासना छर्नु पो जिन्दगी ।  
गर्वले वन्दना गर्नु पो जिन्दगी ।  
भोकमा, शोकमा, पर्छ जो कष्टमा  
स्नेहले कष्ट त्यो हर्नु पो जिन्दगी ।  
मातमा लटि्ठंदै मर्छ जो मूर्ख हो  
होशमै शानले मर्नु पो जिन्दगी ।  
खै कहाँ रोकियो आँसुको मूल यो ?  
आँसुमै चढ्नु र झर्नु पो जिन्दगी ।  
जिन्दगी भास हो, जिन्दगी धाप हो  
यत्नले धाप त्यो तर्नु पो जिन्दगी ।
