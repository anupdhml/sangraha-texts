---
title: गुलाबी अधर त्यो अलि मुस्कुराऊ
author: रवि प्राञ्जल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%B5%E0%A4%BF_%E0%A4%AA%E0%A5%8D%E0%A4%B0%E0%A4%BE%E0%A4%9E%E0%A5%8D%E0%A4%9C%E0%A4%B2
---

गुलाबी अधर त्यो अलि मुस्कुराऊ  
लजाएर नजर अरु न झुकाऊ  
तिम्रो छेउ आउँदा ढुकढुकी बढ्छ  
सक्दिन थाम्न नजिक नआऊ  
गालाभरि त्यो मधुमास लाली  
देखेर झुम्छ मन डाली डाली  
परेलीमा यौवन छ छल्किरहेको  
मेरै हो कि तस्विर बल्झिरहेको  
पिरतीको साइनो मेरो तिमीलाई  
यौवनको उच्छ्वासले कहिल्यै नभुल  
नयनभरि प्रीतको ज्वाला बोकेर नआऊ  
सामुमा झनझन् बराली  
म प्रीतमा लौ न घायल भैजान्छु  
त्यो बोलीमा फेरि कायल भइजान्छु
