---
title: मेरो जीवन
author: गोपाल पाँडे
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%97%E0%A5%8B%E0%A4%AA%E0%A4%BE%E0%A4%B2_%E0%A4%AA%E0%A4%BE%E0%A4%81%E0%A4%A1%E0%A5%87
---

होओस् 'को?' नाउँ मेरो अति सरल रहोस् ठाउँको नाउँ 'कुन्नी'  
हूँ आफू सर्वसाधारण जनहरुको साथमा मात्र खालि  
निन्दा सारा सर्वले नचिनिकन गरुन् सामुमा हूँ म चाहि,  
त्यो निन्दाबाट शिक्षा अबल अबलका पाउँद हूँ म केही ।  
१  
होओस् यस्तो अवस्था कि त म उपरमा चोरलाई दया होस्,  
दुःखीलाई मजा होस्, दिल जनहरुको काम देखी खुशी होस्,  
मेरो यो देहलाई हरबखत कुनै चाटले साथ लेआस्,  
आइ वैराग्य केही विकसित मनले खूब पुष्ट्याँइ पाओस् ।  
२  
ऐना होस् चित्त मेरो सबसित, -नरहोस् सोध्नु केही मलाई !  
होस मेरो मृत्यु-शय्या अपरझटमा जन्म-भूमै खुसाई,  
आँसू व्यर्थै कसैको पछि पनि खचुहुओस्, वात होस् खालि एक:-  
'पैले नै मृत्यु-यात्रा अति खसल लियो साथमा छन् अनेक,  
३  
(नोट- पं. बदरीनाथद्वारा सम्पादित पुस्तक बाट भाषाका तत्कालिन मान्यतालाई यथावत राखी जस्ताको तस्तै टङ्कण गरी सारिएको)
