---
title: शून्य समय
author: विधान आचार्य
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%BF%E0%A4%A7%E0%A4%BE%E0%A4%A8_%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF
---

१.  
पानीका बूँदहरूको  
बुइ चढेर बिहानीमा हाँसेको गुलाब  
मेघका पिठ्यूँमा उक्लँदै  
आँखा खोलेर मुस्कुराएका  
मेरा खेत बारीहरू ।  
२.  
आकाशको भ¥याङ् हालेर  
सूर्य चन्द्रलाई खेलाउने  
मेरो घर  
हिमालको टोपी लगाएर  
एक रिकापी  
बादलको खाजा लिएर बसेको छ ।  
३.  
बिहानीको घामका किरणले  
नुहाएकी षोडशी  
पानीका ओसमा  
कपाल सुकाउँदै  
आफैभित्र हेरेर  
आल्हादित छे ।  
४.  
चरासित बातमार्दै  
एउटा सानो बालक  
सपनाकी परीसित  
भाँडाकुटी खेलमा मस्त ।  
५.  
जूनले सोधेको  
कसैलाई कतै  
उसको उजेलाले त पोलेन ?  
घाम,  
पहार भएर चौरमा टाँस्सिएको  
बदामका बोव्रmाहरूको कथा ।  
६.  
मन्दिरमा घण्टा बजेपछि  
हतारहतार  
आसनमा बसेका भगवान्  
भक्तले कोचाएका ल।ूले  
अजीर्ण भएर  
किनारामा बसेका दीनहरूलाई  
स्वयम्  
प्रसाद बाँड्न बाहिर निस्केका ।  
७.  
मौन र नतमस्तक  
एक मिनेटको अभिनय गरिरहेका  
मानिसहरूको एउटा हूल  
माथिबाट आँसू झार्दै गरेको  
बिचरा सहिदको एउटा सालिक ।  
८.  
भाषाहीन,  
सम्वेदनापूर्ण  
समवेदनारहित  
मूर्त म,  
अमूर्तको खोजीमा  
निरन्तर हिडिरहेको  
अस्ति, हिजो हुँदै  
आज  
भोलि र पर्सिका  
गोरेँटामा  
चञ्चलताको स्थिरतामा ।  
९.  
रोकिएको घडी  
ठीक यतिबेला,  
शून्य समय ।
