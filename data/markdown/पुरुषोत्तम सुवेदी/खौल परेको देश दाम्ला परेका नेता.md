---
title: खौल परेको देश दाम्ला परेका नेता
author: पुरुषोत्तम सुवेदी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A5%81%E0%A4%B0%E0%A5%81%E0%A4%B7%E0%A5%8B%E0%A4%A4%E0%A5%8D%E0%A4%A4%E0%A4%AE_%E0%A4%B8%E0%A5%81%E0%A4%B5%E0%A5%87%E0%A4%A6%E0%A5%80
---

थिए तिनका कुनै घडी सिखा टुपिका - जुल्पी लर्काउने भए ।  
थियो सोझो जमाना शान्त पटलमा - नेता भनाउदा भए ।।  
थान्कोट देखी सुरुहुने भुमि जनतालाई - बुझाई नेपालको थियो ।  
शोझा जनता देउतासरी थिए त्यसबखतमा - सास्ती राणाले दियो ।।  
गाउमा रगरग मुखिया जिम्मुवालको - जिल्लामा काजीसाप ठालु ।  
बिना सित्तै तिरोभरो उठाइखान्थे तिनले -फलाउथे तालुमा आलु ।।  
मुद्धा अधिक हुन्थे अड्डा अदालतमा - गाउमा फटाहाको हुल ।  
बन्थ्यो तमसुक ५० लाई सुन्य थपेर - ५०० मा औठाछाप कबुल ।।  
स्कूल पढ्थे भनाउदा ठुला ठालुले - थिएन गरिवको भलो ।  
पाएनन जनताले कुनै राज्य सुबिधा -बरु पाउथ्यो कुकुरले कलो ।।  
बाइसे चौबिसे राज्य सबै ढलिगए - मासिय राजारजौटा पनि ।  
चौबिसै राज्य आउदैछन नानाथरिका-भांडतन्त्रलाई गणतन्त्र भनी ।।  
झगडा हो यो ओडार सामन्तिको -कही कतै नभेटिदाको पल ।  
बडा बाद नौलो ल्याउने जनहरुले - गर्दैछन जनतालाई छल ।।  
जन्मायो भारतले कुकुर बिराला नेपलमा -अहित नेपलकै हुने गरी ।  
बने दुत पराइहितमा दलाल भरौटेहरु-रुवाउदैछन नेपाली धरधरी ।।  
धोकै धोका ७ -१७-३६ छयालीसमा -जनतानिरास बनिगए ।  
कोही थरी आए बोकेर छडि जादुको -देश जग नै कम्प बनाए ।।  
देखे न यिनले सभ्यता कही कतै - न सिके राज्यको बागडोर ।  
पारे खाडलमा सिंगो देश नेपाललाई-परिसके यी पनि जनखोर ।।  
सहजै घर चलाऊन नजान्ने जनबिच- पुग्यो राज्यको लगाम ।  
प्रकृतिले दियको सौन्दर्य सगुन पनी - भयन यिनलाई हजम ।।  
फाटो पारे बिभिन्न थरबिच जाति हुन - अग्रपङ्तिमा देखिदा भए ।  
समाली सक्नु साध्य भयन अहिले-घांटीमा बल्झेको हाडसरी भए ।।  
न रह्यो बांस सुन्दर नेपालको - न बज्यो खै सुरिलो बांसुरी ।  
भेट्न सके जतिका बेचेसबै यिनले-हात्ती गैंडादेखी सबै कस्तुरी ।।  
कंगाल बनिसक्यो आज विश्व बिच - संस्कृतिको धनी देश नेपाल ।  
नास्तिकहरु बिर्सें धर्म संस्कार पनि -हिड्छन बोल्दै जय नेपाल ।।
