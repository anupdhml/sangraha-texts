---
title: मेरो आंगनमा दसैं पर्व
author: पुरुषोत्तम सुवेदी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AA%E0%A5%81%E0%A4%B0%E0%A5%81%E0%A4%B7%E0%A5%8B%E0%A4%A4%E0%A5%8D%E0%A4%A4%E0%A4%AE_%E0%A4%B8%E0%A5%81%E0%A4%B5%E0%A5%87%E0%A4%A6%E0%A5%80
---

पहेंलपुर हुनै थाल्यो गैरी खेतको मनशुली धान हाम्रो ।  
मैन खांवो नेरा फेरा मदुस मुनी राखेका जमरा कती राम्रो ।।  
पोहोर साल झैं अहिले पनि हजुर बा को हातको टिका लाउने हो ।  
पाखा बारीको लिंगे पिङ् मा साथी भाई संग टिका जमरा लगाइ रमाउने हो ।।  
भाई गोरे पनि घरमा भय त रमाइ रमाइ खेलिन्थ्यो होला ।  
बैरी ले बेपत्ता पारेकै ४ बर्ष भयो खबर दिय त काज किरिया गरिन्थ्यो होला ।।  
न त गोरे ले कुनै प्रती उत्तर दिन सक्यो उसका आफन्त हामी लाई ।  
बैरी ले शरम मान्यो बताउन यथार्थता साचियो काम मलामी लाई ।।  
नौलो जनबादको कुरा गर्दै भाई गोरेले- थोत्रो बन्दुक मा तेल मुसार्दै भन्थ्यो ।  
दसैं मा आउछु होला दाजु भर त छैन -जे होस् म नभयपनी मान्नु दसैं भन्थ्यो ।।  
बहिनी पनि सिंह दरवार किल्ला भित्रै को माटामुनी- बाट सराप्दै छे होली पापी हरु लाई ।।  
गल्ती के नै थियो र उसको अधिकार को लागि- आवाज बुलन्द गरेकी थीइ समाज लाई ।।  
बैरी बैरी को भेट भयो- होला मिला पत्र पनि- आसा के नै गर्नु छ र बिकासको ।  
चोरै चोरको रग रगी छ देसमा अहिले -चिट्टा पर्‍यो देस लाई बिनासको ।।  
न भाई गोरे न बहिनी बाटुली काग लाई बेल झैं जन गणतन्त्र अधुरो हुने भयो ।  
हरेक बर्ष आउने चाड बडा दसैमा भाई बहिनी संग रमाउने आसा अधुरो रह्यो
