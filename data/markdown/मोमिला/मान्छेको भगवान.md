---
title: मान्छेको भगवान
author: मोमिला
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A5%8B%E0%A4%AE%E0%A4%BF%E0%A4%B2%E0%A4%BE
---

मान्छेले बनाएको मन्दिर  
मन्दिरभित्रको देवता  
मान्छे उसैसँग डराउँछ ।  
युग पगालेर  
मान्छेले स्थापन गरेको आस्था  
उही ईश्वरका अगाडि  
मान्छे अपराध गर्छ ।  
कहिले बेमौसममा अपराधबोध गरेर  
मान्छे नै मान्छे बन्छ  
कहिले अपराध नदोहोर्याोएर मान्छे  
मान्छेकै भगवान् बन्छ ।
