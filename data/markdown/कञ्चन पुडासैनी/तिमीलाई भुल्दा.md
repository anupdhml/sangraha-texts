---
title: तिमीलाई भुल्दा
author: कञ्चन पुडासैनी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%95%E0%A4%9E%E0%A5%8D%E0%A4%9A%E0%A4%A8_%E0%A4%AA%E0%A5%81%E0%A4%A1%E0%A4%BE%E0%A4%B8%E0%A5%88%E0%A4%A8%E0%A5%80
---

तिमीलाई भुल्दा म एक्लो परेछु  
तिमीलाई सम्झे तिमी साथ आयौ  
कुनै चिज मीठो म खोजिरहेथे  
म सोंचिरहेथे तिमी याद आयौ  
उज्यालो बढे झैं भयो आज झन् झन्  
उज्यालो त मुस्कानले बढ्छ भन्छन्  
कि मैलाई सम्झी तिमी मुस्कुरायौ  
कि आयौ तिमी चाँदनी रात आयो  
कुनै चिज मीठो म खोजिरहेथे  
म सोंचिरहेथे तिमी याद आयौ  
तिमीले पनि सम्झिएकी भए लौ  
चुम्यौ चाहनाले अझै मन् परायौ  
मलाई भुलेकी भए के भनू ख्वै  
तिमी हर्षा आयौ के बिस्मात आयो  
कुनै चिज मीठो म खोजिरहेथे  
म सोंचिरहेथे तिमी याद आयौ  
शब्द : कन्चन पुडासैनी  
स्वर : नारायण गोपाल  
संगीत : दिब्य खालिङ्
