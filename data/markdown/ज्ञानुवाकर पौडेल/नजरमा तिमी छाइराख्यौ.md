---
title: नजरमा तिमी छाइराख्यौ
author: ज्ञानुवाकर पौडेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%9C%E0%A5%8D%E0%A4%9E%E0%A4%BE%E0%A4%A8%E0%A5%81%E0%A4%B5%E0%A4%BE%E0%A4%95%E0%A4%B0_%E0%A4%AA%E0%A5%8C%E0%A4%A1%E0%A5%87%E0%A4%B2
---

नजरमा तिमी छाइराख्यौ  
याद खूप आइराख्यौ ।  
सुनिनौ कैले यो दिलको पुकार  
दुनियाँको कुरा पत्याइराख्यौ ।  
देखेर पनि मलाई नचिन्ने  
चस्मा कस्तो लगाइराख्यौ ?  
सँगालेर अरू कसैको सपना  
दिलमा मेरो उदाइ राख्यौ ।  
ठानेथेँ तिम्लाई जीवन साथी  
थाङ्नामा पो सुताइराख्यौ  
माग्दा हिसाब मेरो बैँसको  
कुरा किन चपाइराख्यौ ?  
सुनाएर मलाई मेरै गजल  
दिवाना खूब बनाइराख्यौ ।
