---
title: जिन्दगी आफैँ
author: दिनेश अधिकारी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A6%E0%A4%BF%E0%A4%A8%E0%A5%87%E0%A4%B6_%E0%A4%85%E0%A4%A7%E0%A4%BF%E0%A4%95%E0%A4%BE%E0%A4%B0%E0%A5%80
---

जिन्दगी आफैँ जित हो मेरो  
जिन्दगी मीठो गीत हो मेरो  
अर्थोकै होला अरूको लागि  
जिन्दगी नै हो संसार मेरो  
म साथी कहिले बाटोको लागि  
मै आस मीठो माटोको लागि  
नहेरे मैले खुल्दैन रूप  
उजाड हुन्छ धर्तीको छाती  
हिमालमाथि घामझैँ खुली  
नसके थप्न एउटा चुली  
के भो र फेरि जन्मेको सार ?  
अधुरै हुन्छ मान्छेको जुनी
