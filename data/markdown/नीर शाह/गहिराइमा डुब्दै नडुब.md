---
title: गहिराइमा डुब्दै नडुब
author: नीर शाह
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A8%E0%A5%80%E0%A4%B0_%E0%A4%B6%E0%A4%BE%E0%A4%B9
---

गहिराइमा डुब्दै नडुब  
डुबिसकेको छौ भने मोती नटिपी नफर्क  
पन्छिएर हैन गहिरिएर जाऊ  
जीवनलाई बुझ्ने रहर छ भने  
कि त लुकेर बस मृत्यु कुरेर  
समस्याहरुसँग डर छ भने  
आउँछन् धेरै उकालो ओरालो  
एकनास पाइला चाल्दै जाऊ  
लक्ष्यमा पुग्न सजिलो हुँदैन  
आतिएको मनलाई सम्हाल्दै जाऊ  
शब्द - नीर शाह  
स्वर - प्रकाश श्रेष्ठ
