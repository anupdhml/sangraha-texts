---
title: कहाँ छ तिम्रो र मेरो
author: नीर शाह
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%A8%E0%A5%80%E0%A4%B0_%E0%A4%B6%E0%A4%BE%E0%A4%B9
---

कहाँ छ तिम्रो र मेरो मिलनको बिन्दु  
जब कि तिमीलाई टेक्न सुनको भूईं छ  
मलाई ओत लाग्ने ठाउँसम्म छैन  
बिचका यी पर्दा र पर्खालहरू  
च्यातिनु पर्छ भत्किनु पर्छ  
तर यी सब यो जुनीमा सम्भव नै छैन  
अर्को जुनीमा मलाई विश्वास नै छैन  
न म तिमीकहाँ पुग्न सक्छु  
न मकहाँ तिमी आउन सक्छौ  
अनि यो नातालाई के नाम दिने हो  
यसको हामीसँग उत्तर नै छैन  
शब्द - नीर शाह  
संगीत - सम्भुजित बासकोटा  
स्वर - देविका प्रधान  
एल्बम - नेपाली माया  
चलचित्र - माया बैगुनी
