---
title: समुद्रलहरी
author: वसन्त शर्मा लुइटेल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B5%E0%A4%B8%E0%A4%A8%E0%A5%8D%E0%A4%A4_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%B2%E0%A5%81%E0%A4%87%E0%A4%9F%E0%A5%87%E0%A4%B2
---

सुन सुन पाँच हो ! म केही भन्छू । समुद्रका लहरि झैं मनमा गुन्छु ।।  
छोटा बडा सबल् भन् भन् भन्छू । कर्मविशेषको काज कहन्छु ।।  
क्षत्रि र वैश्य ब्राह्मण जाहाँ । उत्पत्ति सबको यही लोकमाहा ।।  
जन्मदिने भगवान् स्वरुप छ कस्तो । बलियो लीखत जस्ताको तस्तो ।।  
लिखत् बुझदैन र मनमा गुन्छा । तालिवर हुनको सबको मन्छ ।।  
सम्पवत्तिको शोकले दिनहुँ रुन्छ । भाग्यले दिएदेखि सबैकन हुन्छ ।।  
दिन्यादिलाउँन्या धनि छन् जाहाँ । कर्मगति लेखिदियो सबैमा ताहाँ ।।  
लेख्याको माइन्छ र नरमा आइन्छ । मीतिभरिभोग्गरी स्वर्गलोक जान्छ ।।  
कर्मविशेषको संगति चाहिन्छ । गतिमुक्ति सबैको ताहिं पाइन्छ ।।  
चैतन्य ज्योति छरकी न चिताउनू । साँचो र सत्यले धर्म चिताउनू ।।  
लक्ष्मीको दृष्टिले जहाँसम्म पाउँछ । उसै बखत्मा धर्म पनि आाउँछ ।।  
लक्ष्मी लडेपछि धन काहाँ पाइन्छ । धनविनु धर्म कसो गरी हुन्छ ।।  
जाहाँ धरं छ र करं पनि ताहीं । कर्मकरतुत मीसिया नाही ।।  
कर्म विनाको तर्जूक झूटो । जीवनभरी छुटतैन एहि मन्को भूटो ।।  
चार जुग सबको येसै गरी जान्छन् । आजंबरी पाए झैं मनमा ठान्छन् ।।  
नरमा नारायण्‌को खेल्ठूलो येहि हो । बखत चिन्यो भन्या ईक्क्वर तेहि हो ।।  
                                           \\'समुद्रलहरी\\' बाट उद्‌धृताँश
