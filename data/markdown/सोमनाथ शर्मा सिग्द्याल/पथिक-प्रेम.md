---
title: पथिक-प्रेम
author: सोमनाथ शर्मा सिग्द्याल
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B8%E0%A5%8B%E0%A4%AE%E0%A4%A8%E0%A4%BE%E0%A4%A5_%E0%A4%B6%E0%A4%B0%E0%A5%8D%E0%A4%AE%E0%A4%BE_%E0%A4%B8%E0%A4%BF%E0%A4%97%E0%A5%8D%E0%A4%A6%E0%A5%8D%E0%A4%AF%E0%A4%BE%E0%A4%B2
---

सफर गरी अति टाढा आयें आशा लिई गाढा ।  
पाऊँ म आज खास प्रेमसँगै आश (स)पाश (स)मा वास ।।१।।  
नगरी नगरी-वास त्यागी कान्तारको त्रास ।  
आयें नलिई धन्दा दौडाउँछ कामको फन्दा ।।२।।  
अब सब राह हरायो चारैतिर अन्धकारले छायो ।  
सुन्दरि १ शरण दिलाऊ कुनै कुनाको निगाह फर्माऊ ।।३।।  
तरुण तरुगण सङेली प्रबल-लता-जालले जेली ।  
उम्कन दिंदैन वनले आधार अरु लिंदैन यो मनले ।।४।।  
सुनमा कसि झैं खुल्दै दाग दिलाई कली कली झुल्दै ।  
वरिपरि हूँ हूँ गर्छन् मधुकर चारे दिशा रोक्छन् ।।५।।  
अभिनव कली खिलेका सहरा सङमा लियेर उर्लेका। ।  
वनपादपका विचमा शरण नपापई परुँन थिचमिचमा ।।६।।  
ए-कान्त (!) भनी वनमा न संझनू अन्यथा मनमा ।  
राख बरु पहरामा बाहु (-) लता पाशले कसी रामा ! ।।७।।  
घन घनघटा हगाई बिजुली झैं दिव्य दीप्ति झल्काई ।  
वेदाग चाँद-मुहुडा पार्दछ भित्री तमै पनि टुकडा ।।८।।  
यो जो-वनको सुष्मा देखी आँखा डुबै वडो सुखमा ।  
मह-गो-सरको धारा पाई अब अङ्ग मग्न हुन् सारा ।।९।।  
पद-लीलामा करिणी, चल-लोचनको विलासमा हरिणी ।  
देख्छु सहेली भोली बोलीमा कोइली होली ।।१०।।  
चौआँखी घेरामा मन मुनियाँ फस्छ पीर पिंजरामा ।  
तर दिनुपर्दछ खाना सूक्ति-द्रव-दन्त-रश्मिका दाना ।।११।।  
स्मितको गरी वहार स्पष्ट गराये मुहारमा हार ।  
हर्दैन चित्त कसको राग बढी अधर(-)पानका रसको ।।१२।।  
विरही नसही दागी परपर घुम्छन् शशी भई वागी ।  
शीतल गर दिललाई वेदागी वदन-चाँदनी छाई ।।१३।।  
सोह्र कलैले विधु झन् आश्मान पुगेर चम्कँदै घुम्छन् ।  
दुगुना पनी दवाई किन गम्भीर छ मुखेन्दु अझ हाई ।।१४।।  
लागी बात अचानक कनक-लताको खुली मुख-स्तवक ।  
पारी रसमय सारा बस्र्यो मकरन्द-विन्दुको धारा ।।१५।।  
वनवासिनी अकेली के आरामी यहाँ देली ।  
वास रुचाउँनु वनको ठान्दछु सौभाग्य यो जनको ।।१६।।  
बोली सुनी रसीलो झल्काइ प्रेम चहकीलो ।  
मद-न-चढेका जनको देख्छु सफा चित्र उत्रने मनको ।।१७।।  
विनकामका त जो छन् लायक पहुनाइमा हुन्छन् ।  
यस्ता अतिथि रसीला पाउँनु संयोग(-) भाग्यको लीला ।।१८।।  
अतिथि-जनको जवानी हालत नजरैभरी जानी ।  
सत्कारमा दिल दिई देह सफा गर्छु काममा लदिई ।।१९।।  
झुपडी, पल्लव-शय्या, गोरस, फल, मूल, अन्नमा घय्या ।  
यो(-)वनको रस नाना, प्राण पनी गर्छु नजराना ।।२०।।  
(\*सूक्तिसिन्धु (फेरि), जगदम्बा प्रकाशन, २०२४)
