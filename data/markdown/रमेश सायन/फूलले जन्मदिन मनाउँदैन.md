---
title: फूलले जन्मदिन मनाउँदैन
author: रमेश सायन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%AE%E0%A5%87%E0%A4%B6_%E0%A4%B8%E0%A4%BE%E0%A4%AF%E0%A4%A8
---

ओठका ईन्द्रेणी रेसाहरु  
घामले पोतेको घरको संघार,  
शितका थोपाहरुमा टल्केको फूलको प्रतिबिम्ब  
वसन्तको मुनाहरुमा खसेको यौवन,  
सबै थोक बिर्सेर गयो  
मेरो जन्मदिन ।  
तर,  
पोहोर साल भन्दा,  
अज उत्ताउलिएर फुलेको छ,  
घर छेउको बूढो शिरिसको बोट,  
गमलामा फुलेको गुलाबको फूल,  
किन, म भन्दा बुढो हुँदैनन् फूलहरु ?  
के फुलहरुले ऐना हेर्दैनन् ?  
कि फूलहरुले जन्मदिन मनाउँदैनन् ?
