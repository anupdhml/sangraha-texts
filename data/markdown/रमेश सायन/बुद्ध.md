---
title: बुद्ध
author: रमेश सायन
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B0%E0%A4%AE%E0%A5%87%E0%A4%B6_%E0%A4%B8%E0%A4%BE%E0%A4%AF%E0%A4%A8
---

बुद्ध मैले पिउने गरेकै भट्टीमा पिउदै थिए ,  
अलिक बडी मतेछन् क्यार  
भोलि बिहान सगर खुल्दैन भन्दै थिए ,  
माय देवीलाई वृद्धा आश्रममा थन्काएर ,  
यो परिचित शहरको बेठेगान चौकमा  
शरीर भरि टाटु खोप्दै  
ॐ माने पेमे हुँ..........  
भन्दै थिए ।  
जीवनसँग थाकेर होकि  
वा, मगज खुस्केर हो  
हातमा बन्दुक उठाएर ,  
कहिले,  
म ठमेलका गल्लिमा जीवनको अर्थ खोज्छु भन्थे ,  
कहिले,  
धरहरामा उभिएर सिहंदरबार देखाउदै  
अगामी चुनावमा,  
लुम्बिनीबाट उमेदवारी दिन्छु भन्थे ।  
अचेल के भएर हो  
बुद्ध  
एक हुल शिष्यहरुलाई पछि लगाएर  
विज्ञाानको प्रयोगशाला रोवट देखाउदै भन्छन्  
शिष्यहरु हो  
अव मानिस सम्बेदनहिन हुनु पर्छ,  
न प्रेम  
न आस्ता,  
न रोगी,  
न दुःखी  
बस यीनै रोवटहरु जस्तै सम्बेदनहिन हुनु पर्छ,।
