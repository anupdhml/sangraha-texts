---
title: मूसाको खोर
author: मोहन कोइराला
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%AE%E0%A5%8B%E0%A4%B9%E0%A4%A8_%E0%A4%95%E0%A5%8B%E0%A4%87%E0%A4%B0%E0%A4%BE%E0%A4%B2%E0%A4%BE
---

चाल मारेर उफ्रिन्छ, बुईँगलमा पुगेर मार्च गर्छ  
चुँ चुँ गर्दै म्युजिकल पुच्छर देखेमा अलि हट्छ  
सोफाको प्वालभित्र बैठकमा बसेको छ,  
मुसो खोरमा पुग्दैन ।  
चिरिप, चिरिप, डलर काट्छ, पौण्ड धानको बाला जस्तै बटुल्छ,  
दुई गाडा उचालेर, दुई कान ठाडो पारेर,  
भारतीय रुपियाँ गाजर जस्तै कुरुप कुरूप चपाएर बस्छ,  
(अवमूल्यन पैसा हात हुँदैन)  
भागवत र कानूनको पुस्तक साँवा अक्षर चिनेको छैन,  
नून चाटे जस्तै कोठामा धुजा पताका पार्छ,  
अन्न पानी बिर्सेर श्रमको तुना काट्छ बस्छ  
(नव मूसो) अचेल खोर सुङ्दैन ।
