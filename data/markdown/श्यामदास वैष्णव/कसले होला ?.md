---
title: कसले होला ?
author: श्यामदास वैष्णव
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B6%E0%A5%8D%E0%A4%AF%E0%A4%BE%E0%A4%AE%E0%A4%A6%E0%A4%BE%E0%A4%B8_%E0%A4%B5%E0%A5%88%E0%A4%B7%E0%A5%8D%E0%A4%A3%E0%A4%B5
---

फूलहरु छरपस्ट  
भएको त देखियो : यत्रतत्र  
यिनलाई एकसूत्रमा उन्दै  
माला बनाउने कसले होला ?  
फूलबारीलाई रछ्यानतुल्य  
बनाउन खोज्ने अबुझहरु पनि त  
देखिए  
यिनलाई नादान ठह-याई  
सही सन्देश दिने कसले होला ?  
स्वत्व विकाई, घरखेत जोर्न खातिर  
विदेश रिझाउन खोज्नेहरु पनि त  
देखिए  
यस्ता समक्ष स्वगौरवको महत्व  
देखाउन सक्ने कसले होला ?  
घैंटोमा घाम लगाउने कसले होला ?  
विभिन्न जातजाति  
विभिन्ड्याएको पनि त देखियो  
यस्ताहरुबीच  
एकताको महत्व झल्काउने  
कसले होला ?  
निश्चय नै समझदारीबिना  
यी सब कार्य सम्पन्न हुने देखिन्न  
एउटाले अर्काको गुण नस्वीकारी  
यसबाट पार पाउने छैन  
यस्तोमा समस्त समस्या सुल्झाई  
दुर्गुण जति छन् दूर गराई  
सद्भाव जगाउने कसले होला ?  
सोची विचारी हेर्दा  
जसले निजी अहं त्यागेर  
सर्वम्को हित सोच्ने गर्छ  
उसले नै उत्थान मार्गतिर  
सबलाई बढाउन सक्ने होला ?  
मन जसले सबको छोला  
उसले नै सक्ने होला ।।
