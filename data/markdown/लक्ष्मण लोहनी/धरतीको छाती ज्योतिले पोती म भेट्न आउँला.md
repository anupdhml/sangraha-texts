---
title: धरतीको छाती ज्योतिले पोती म भेट्न आउँला
author: लक्ष्मण लोहनी
genre: कविता
language: नेपाली
source: नेपाली - कविता कोश
source_link: http://kavitakosh.org/kk/%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A4%A3_%E0%A4%B2%E0%A5%8B%E0%A4%B9%E0%A4%A8%E0%A5%80
---

धरतीको छाती ज्योतिले पोती म भेट्न आउँला  
सगरका तारा आँगनमा झारी दोहोरी खेलौंला  
दसशय खोला नौडाँडा जम्मै सेरो र फेरो यो  
पसिना झारी पूर्खाले तिम्रै बाउसे गरेको  
बाल र बच्चा गलेर अब कोदाली बनाऊँ  
जोशिला मान्छे जाँगर चलाई दश नंग्रा खियाऊँ  
एक मुखले बोले के हुन्छ सम्झ कोटीले बोल त  
एक हात चलाई के बन्न सक्छ दुई कोटी चलाऊँ त  
विश्वको उचो चाँदीको चुच्चो चाँदीको बनाउँला  
उसै त राम्रो नेपाललाई झन राम्रो बनाउँला  
नुहेको छैन धरतीको शान हिमाल तिम्रै हो  
गलेको छैन हात र पाउ नेपाली जनको  
करोड हामी बिजुली बनी चम्केर हिडौंला  
एक दिन पनि सानले हामी बाँचेर मरौंला
