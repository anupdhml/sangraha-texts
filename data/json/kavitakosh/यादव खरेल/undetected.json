hi
नौसय खोला तरेर जाने बिर्सने पो हौ कि मलाई
नफर्केसम्म पर्खेर बस्छु सम्झनाको दियो जलाई

बादलले ढाकेमा म रोइरहिछु भनेर ठाने है
बाडुल्की लागेमा सम्झिरहिछु भनेर जाने है

वतास चले म छटपटाएँ भनेर बुझे है
घामले पोलेमा बिरामी म भनेर जाने है

बिजुली चम्केमा निद्रामै ब्युँझिएँ भनेर बुझे है
हिउँले परेमा म यहीले मरे भनेर जाने है

शब्द - यादव खरेल
स्वर - तारादेवी
hi
म जिन्दगीभर हिंडिरहें, तर कहीं पनि पुगिनछु
आज थाहा भयो मलाई, जहाँ थिएँ त्यही रहें

म हुरी भई हिडें, बतास भई हिडें
कति पटक निरासामा हतास भई हिडे
म पहाडमा हिडें, भीरैभीरमा हिडें
म सफलताको तिरतिरमा हिडें
तर कहीं पनि पुगिनछु

म जोशमा हिडें, कुदाईमा हिडें
झुक्किएर अरुको जुधाईमा हिडें
म खुशीले हिडें, करैकरमा हिडें
कही आफ्नो, कही अरुको भरले हिडें
तर कहीं पनि पुगिनछु

म रातमा हिडें, साँझमा हिडें
कति पटक भुमरीको माझैमाझमा हिडें
म आसले हिडें, त्रासैत्रासले हिडें
सारा उमेर म केवल आभासमा हिडें
तर कहीं पनि पुगिनछु

शब्द - यादव खरेल
स्वर- रबिन शर्मा
संगीत - शिवशंकर
गीति एल्बम - आभाष
