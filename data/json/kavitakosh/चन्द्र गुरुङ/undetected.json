hi
वर्षा में...
असभ्य नदियाँ
अपने बहाव को छोड़ते
किनारों से उठती हैं
और
कूदती हैं छतों के ऊपर से
गलियों में
चौक में, बिना हिचकिचाहट ।

वर्षा में...
नंगी नदियाँ
तटों पे चढ़ कर
सतह से दौड़ती हैं
और
उमड़ती हैं इन्सान के ऊपर
बस्तियों में
गाँव में, निर्लज्ज ।

वर्षा में...
अस्पष्ट, बिना आँख वाली
मृत्यु की छाया सलसलाती है
पानी में ।
वर्षा में...
मृत्यु ख़ुद गरजती हुई
बहती है पानी में ।

वर्षा में ही तो...
कुएँ के अन्दर मेंढक
घमण्ड से 
टर्र-टर्र करते हैं उद्धत 
केवल ख़ुद के बडा होने के भ्रम को
बनाए फिरते हैं
वर्षा में ।

इस कारण -–
वर्षा में...
जो बोलना चाहते हैं न बोले
वर्षा के झर... झर... में
बोलने का औचित्य कहाँ होता है ???
hi
तुम्हें जो पसन्द है मुझ में -–
मैं वही दूँगा ।

कितनों को मेरा चेहरा पसन्द आया
कितनों को मेरा दुख पसन्द आया
...पर नहीं दिया ।

कितनों ने आँसू माँगे
शायद याद आए होंगे उनके अपने विगत
कितनों ने मेरे ख़ुशी के उत्सव में नाचना चाहा
मिले होंगे मुझ में सुरीले गीत
कितनों ने चढाई में हाथ दिए
शायद पसन्द किया होगा मुझ अकेले को
कितनों ने गुलाब के फूल दिए
पूजते हुए देवी देवताओं को ।
पर मैने स्वीकार नहीं किया ।

बहुतों ने मुझे अपने नाम दिए, पते दिए
अपने आप धन्यवाद दिए,
शुभकामनाएँ दीं
और दिए ख़ाली काग़ज़ के पन्नें
अनुरोध किया लिखने का प्रेमपूर्ण कविताओं के कुछ अक्षर 
बहुत से आँखो से चुनकर ले गए मेरा परिचय
और भेजे नीले लिफ़ाफ़े
पर मैंने नहीं भेजा कुछ भी जवाब
बल्कि बहा हूँ बारम्बार हिम-बाढ़ की तरह
निर्जन अन्तों में
मानों ठिठक के खड़ा रहा हूँ
जैसे खड़ा होता है माउण्ट एवरेस्ट पर्यटक के कैमरे के सामने ।

आए-गए कितने प्रेम-दिवस
आया-गया हर साल नया वर्ष
पर मैं जिया हूँ अकेला ...अकेला...
जैसे वास्ता नहीं होता -–
नदी को पुल से
फूल को भँवरे से
आईने को चेहरे से ।

परन्तु,
परन्तु
मैं आज तुम तक इस तरह  आया हूँ
जैसे आते हैं
घर-आँगन में बिन बुलाए भिखारी ।

तुम भी खड़े हो
मेरे सामने
न जानते हुए भी, पहचाने से
जैसे घर की मालिकन दहलीज़ में खड़ी होती हैं
और देखती हैं भिखारियों को ।

तुम्हारा दिल मुझे पसन्द है
तुम्हारा जीवन मुझे पसन्द है
तुम्हारे खड़े होने का तरीका पसन्द है ।

मैं सिर्फ़ तुम्हें प्यार करने आया हूँ
प्यार के लिए
हथेली भर का आयतन फैलाए हुए हूँ ।

तुम्हें क्या पसन्द है मुझ में
बोलो, मैं वही दूँगा ।
hi
सर्दियों के दिनों
राजमार्ग के नग्न पेडों को पढ़कर
उन्होंने कहा–
हवा मर चुकी है।

नग्न पेडों पर पक्षियों के
पुराने घोंसलें दिखाकर
वे चिल्लाए–
गीत मर चुका  है।

पेड़  पे अटके पतंगों को देखकर
उन्होंने किलकारियाँ मारी –
बस्ती के लड़के,  लड़कियाँ मर चुकीं  हैं।

नग्न पेड़ों  पे फूल न दिखने पर
उनका मानना था–
सभी युवा बूढ़े  हो चुके हैं।

लेकिन एक दिन–
पेड़  पर रंगीन पत्ते उग आए
पत्तियों पर हवा ने नाचा 
नूतन  नृत्य,
पक्षियों ने बनाए नए घौंसले
और गुनगुनाए
आज़ादी के सुन्दर गीत।

आकाश में उड़े  
अव्यवस्थित गुब्बारे और पतंग।
दौड़ता  रहा  राजमार्ग 
वेगवान पहाड़ी  नदी की तरह।
युवक–युवतियां लहरों की तरह हुलसाए।

उस वक्त वे सब मर चुके थे।
hi
महोदय 
सर्कसघर नहीं है देश
न ही समय
बादशाह की मूर्ति।
 
तुम्हारे हाथ में है
जो हस्तिनापुर और महाभारत की  युद्ध  सुन्दरी
और तुम्हारे हाथ में है
उत्तरआधुनिक ‘रिमोट कन्ट्रोल’
जिससे  तुम नचा रहे हो पेशेवर वेश्या जैसी शांति।

तम्हारे हाथ में है– हिंसक  राजदण्ड 
और सोचते हो – यही है आखरी जादुई छड़ी 
लाशों के ढेर
ढेर के ऊपर ढेर
ढेरों के  दरबार में 
जो है वैदिक साम्यवाद की गद्दी
हाँ उसी पे बैठे हो तुम– जंगली ऋषिमुनि जैसे।

तम्हारे हाथ में है– नरभक्षी बन्दूक
साथ में एक कुरूप  कला
पर खुद शाकाहारी होने की घोषणा के
बड़े बड़े  होर्डिङगबोर्ड लटका रखे हो
गली गली  वधशालाओं में।

तम्हारे हाथ में है– गीता
और अज्ञात युवती के बलात्कार के बाद
तत्काल हत्या में प्रयोग रक्तरंजित चाकू।

जो तुम्हारे हाथ में है–
एक टुकड़ा  साफ खादा
राजकीय अभिनन्दन में
उसी बलात्कृत युवती के पिता द्वारा समर्पित।
महोदय 
हमारे हाथ में कुछ नहीं है
यहाँ तक कि इस देश की एक मुठ्ठी मिट्टी भी नहीं 
पर तुम्हारे हाथ  में बहुत कुछ है।

सब से ज़्यादा घृणित तो
तुम्हारे हाथ में है– राष्ट्रीय झण्डा
जो है तुम्हारे गुप्ताँग ढकने का हथियार 
मानो 
राष्ट्रीयता  तुम्हारी वासना 
और राष्ट्र है तुम्हारा गुप्तांग।

तुम्हारे अभिमान को समेटे 
तुम्हारे महत्वाकांक्षाओं को लपेटे 
एक पुरातात्विक टोपी
चाहे वह हमारे पैरों तले हो
चाहे वह तुम्हारे सिर पर ही हो
जिसका कुछ अर्थ नहीं है हमारे लिए 
हाँ वह भी तुम्हारे ही हाथ में है।

महोदय 
हीरे मोती, धनसम्पत्ति, फौज
मान लो भगवान ब्रह्मा का अण्डकोष भी
सभी तुम्हारे हाथ में हैं।
पर तुम्हारा  दुर्भाग्य 
तुम्हारे हाथ में नही हैं जनता और समय
तुम्हारी आयु भी हमारे हाथ में है।

हाँ खाली हैं हमारे हाथ।

जानिए महोदय 
सबसे ज्यादा डरावनी
सबसे ज्यादा सृजनशील
सबसे ज्यादा परिवर्तनकामी 
तो खाली हाथ ही होते हैं।
जब भरेंगे
कुछ चीजों से हमारे हाथ
समझ लेना 
उस वक्त तुम्हारे हाथ में
क्या होगा, क्या नहीं।
hi
ठीक इस वक्त तो
मैं भी कुछ न कुछ लिखे बगैर नहीं रह सकता।

जब की 
अखबार में साभार है
वही निरो और बाँसुरी की कहानी।
प्रेमी लिख रहे हैं
दूधिया पेड के पत्ते में तप् तप् 
आजीवन ट्रैजेडी।
आँखे बन्द करके सिपाही लिख रहे हैं
गृहयुद्ध की दैनिकी
न्यायाधीश लैपटॉप  में लय मिला रहे हैं–
श्रँखलामय फाँसियों  की 
तो 
मैं भी कुछ न कुछ लिख रहा हूँ।

विक्षिप्त कुछ संवेदनाएँ
जिजीविषा के साथ राजीनामा लिख रहे हैं
डाकू लिख रहे हैं शान्ति के प्रतिवेदन
रंग भरकर उल्टा लटका दिया है
बच्चों ने प्यारे देश का कार्टून
जासूस नोट कर रहा है ठीक इसी वक्त
‘ब्लैक  लिस्ट’में मेरा नाम
तो
खुद अनुमान लगाईए
मैं क्या लिख रहा हूँ।

धरती में खिंचे गये हैं–
जैसे नदियाँ, सर्पिल रास्ते 
जैसे किसान खींचता  है समतल बंजर में
‘भर्जिन’ लकीर हल से
मेघ गर्जने पर क्षितिज में जैसे
युगीन हस्ताक्षर करती है बिजली
ज़रूर  मैं कुछ न कुछ लिख रहा हूँ।
hi
मैँ कोई बडा आदमी नही हूँ
सोने की  कुरसी पर  बैठा बादशाह
सरकार संचालक प्रधानमन्त्री
कल – कारखानों का महामहिम  मालिक
मैं वैसा कुछ भी नही हूँ।

मैं फक़त  माँझी  हूँ माँझी।।।

मैं वैसा जानकार आदमी तो हूँ ही नहीं
जो  कि–
पाँचों  ओर से व्याख्या कर सकता है कोई
कागज़ी  धारा उपधारा का 
और अपने प्रत्येक अपराधिक कार्यव्यापार को  
संवैधानिक साबित कर सकता है।

मैं केवल मछली पकडनेवाला माँझी  हूँ माँझी

मुझे पता है– 
कैसा होता है मत्स्य न्याय।
मैं कोई चालाक प्राणी तो बन नहीं सका
पर चालाक मछलियां पकड सकता हूँ
मैं  तो सीधा साधा
मैं तो गुणवान
पानी के जितना ही साफ
आईने के जितना ही स्पष्ट
समुद्र के जितना ही शान्त
मैं माँझी हूँ माँझी
इसी  दलदली भूमि का आदिवासी।

यही घाट है मेरा स्वप्न बन्दरगाह।
मेरे चेहरे के चमक जैसी उड़ रही  भंवर 
वैसा ही कुरूप बन रही
यही तटक्षेत्र है मेरा– भूगोल।
मेरे उम्र की तरह निर्मम बह रही
वैसे ही व्यर्थ हो रही 
यही नदी है–मेरा देश। 
पहाड़  से  ऊँची ऊँची  लहरें हैं मेरी इच्छाएँ 
जो उठतीं  हैं–गिरतीं  है और बहतीं  हैं।
हर साल बाढ़ द्वारा चूमता   
सारंगी के तार जैसा खिरता 
यही किनार है मेरा– जीवन।

मैं माँझी  हूँ माँझी
पानी है मेरा अस्तित्व
कितने कोलम्बस तारे होंगे मैंने आरपार   
रोया हूँगा  कितने टाइटेनिकों की  श्रद्धान्जलि  में
रोके होंगे  कितने प्रलय मैंने जीवन के विरुद्ध  
सहे होंगे  कितने दुस्ख  महासागर के पानी समान।

नदी में पानी से ज्यादा खून का बहना 
रात का  पानी में चाँद का शिकार करना
नदी के गहरे गहरे
गहरे खन्दक से घूप का निकलना।
मै जानता हूँ
समुद्री लुटेरों द्वारा लूटी गई समुद्र की शान्ति
और इसी नदी में डुबा दी गयी मेरे आस्था की नाव।

मैं माँझी  हूँ माँझी
पानी में पैदा हुआ इंसान 
मुझे मालूम है कैसे तैरना होता है पानी में 
कैसे दिखाना होता है पानी के उपर कलाबाज़ी 
बाढ़  के  लाये गये इन  पत्थर – लट्ठों  से
कैसे बनाना होता है नया नाव
पानी की  किस गहराई से निकालनी होती है आग।
hi
जिस दिन मैं पैदा हुई
धूप ने आँगन में उतरने से इनकार कर दिया
केवल एक परछाईं सरसराती रही
दहलीज के बाहर, दहलीज के भीतर और चेहरों पर ।

माँ के आँखों से बुरुँस का फूल अचानक कहीं गायब हो गया
पिता कल ही की नीँद में ऊँघते रहे सुबह भी देर तक
एक नए यथार्थ की मौजूदगी नज़रअन्दाज़ करते रहे ।

प्रसवोत्तर–गन्ध आस-पड़ोस में बस्साती रही 
माँ खुरदरे हाथों से बासी तेल ठोकती रही माथे पे
उनकी चञ्चल चूड़ियों में विरह की धुन बजती रही ।

एक पुराना परदा झुलता रहा खिड़की पे
गर्भ के बाहर भी सूरज ओझल होता रहा
मैं और मेरे मन के उजियाले के बीच
पुरानी, आलसी दीवारें खड़ी रहीं निरन्तर

हिमालय पर्वत की छाती से उठा ठण्डी हवा का एक झोंका 
उड़ते-उड़ते मेरे पास पहुँचा और धड़ाम से... बन्द कर दिया दरवाज़ा ।
मेरी छोटे से अंकपाश में समाने को तैयार एक आकाश
हमारे बीच लम्बी दूरी बिछाकर दृश्य से गायब हो गया ।
hi
मैं पुरखों की बनाई छत से बरसात को रोकता हूँ
पुरखों की बनाई दीवारों से आँधी को रोकता हूँ
मेरे पास एक घर है जो मेरा बनाया नहीं है
एक ऐश्वर्य है जो मेरा कमाया नहीं है ।

मैं उन्हीं की खिड़की से इन्द्रधनुष देखता हूँ
उन्हीं के बरामदे से बादलों के मेले निहारता हूँ
सवेरे जागकर
सुनहरे हिम के चादर से ढँके शिखर देखता हूँ
शाम को तारों का सम्मेलन देखता हूँ
रात को कमरे में ही उतर आते हैं रंगीन सपने
अपने से लगने वाले उन प्रिय सपनों को देखता हूँ ।

हवा को मालूम है मेरा पता
वन के पक्षियों को मालूम है
सूरज को भी मालूम है
प्रेम से पोता गया मेरा आँगन कहाँ है,
मुझे मालूम होने से पहले
दूर से आते बुज़ुर्ग डाकिये को मालूम है मेरा पता
मेरा पता जो मैंने कभी नहीं बताया
मेरा परिचय जो मैंने कभी नहीं बनाया
अपरिचित बहुतों को पता है ।

मेरे पास एक बाग़ भी है जो मैंने कभी नहीं लगाया
एक सब्ज़ी का खेत भी है जिसमें मैंने कभी फावड़ा नहीं चलाया
मेरे पुरखों के द्वारा सृजित रंग ही है
जो तुम मेरे बग़ीचे में खेलकर निकलती हुई किरणों में देखते हो
मेरे पुरखों द्वारा जलाए गए दीये का उजाला ही है
जो तुम मेरे घर-आँगन में बिखरे देखते हो
उन्हीं के लय, उन्हीं की ध्वनि, उन्हीं के बोल
तुम मेरी कविताओं में सुनते हो
और मेरे पुरखों द्वारा बनाया गया देश ही है
जहाँ की यात्रा में तुम
बुद्ध और हिमालय के पास खड़े होते हो ।
hi
देखो, मेरी अंजलि से
जीवन का समुद्र ही चू कर ख़त्म हो गया है ।

मेरे हथेलियों से गिरकर
जीवन का आईना बिखर  गया है ।

आँखों  के अन्दर ही भूस्खलन में दब गए हैं
बहुत सारे सपने ।
यादों के लिए उपहार बताकर
थोड़े से सपने चुरा कर ले गए थे भूलने वाले
न उन सपनों को उन्होंने अपनी आँखों में सजाया है
और न ही मुझे वापस किया है ।

दाय रिंगाते-रिंगाते उखड आई धुराग्र की तरह
मोड़ों को पार करते-करते
उखड़ा हुआ एक दिल है
न उसको ले जाकर छाती में चिपकाने वाला
कोई प्रेमिल हाथ है
न उसको चिता में फेंकनेवाली
कोई महान आत्मा ।

छाती के अन्दर
छटपटाहट का ज्वालामुखी सक्रिय है
बेचैनी का सुनामी सक्रिय है
मैं सक्रिय हूँ --
सड़क में फैले सपनों के टुकड़ों को जोड़ने के लिए
और आईने में
दुःखों द्वारा खदेड़े जा रहे अपने ही चेहरे को देखने के लिए ।

यह सड़क ही है मेरी पाठशाला
यह सड़क ही है मेरी धर्मशाला
मुझे किस ने पाग़ल बनाया ? ए बटोही भाई !
मेरी बुद्धि -- ईश्वर
या इस कुरूप राज्यसत्ता ने --
मैं कैसे गिरा इस सडक पर
रात को उस घर की छत से जहाँ उतरते हैं तारे

इसी सड़क पर जमा कूड़े में
मैं पाता हूँ मेरे देश की असली सुगन्ध
इसी सड़क पर बहती भीड़ में
मैं देखता हूँ नंगी चल रही अराजकता
यहीं सड़क पर हमेशा मुलाक़ात होती है एक बूढ़े समय से
जो हमेशा हिंसा के बीज बोने में व्यस्त रहता है
इसी सड़क पर हमेशा मुलाक़ात होती है एक जीर्ण देश से
जो हमेशा अपने खोए हुए दिल को ढूँढ़ने मे व्यस्त रहता है ।

विश्वास करो या नहीं
आजकल मुझे यह सड़क
पैरों के निशानों के सँग्रहालय जैसी लगती है ।
मुझे पता है
इसी सड़क से होकर सिंह-दरबार पहुँचकर
कौन कितने मूल्य मे ख़रीदा गया है,
इस सड़क पर चप्पल रगड़ने वालों के पसीने में पिसकर
कितनों ने माथे पे लगाया है पाप का चन्दन,
इस सड़क पर
रोने वालों के आँसू के झूले में झूलकर
किस-किस ने छुई है वैभव की ऊँचाई
वह भी मुझे मालूम है ।

ए बटोही भाई !
आप को भी तो मालूम होना चाहिए
प्रत्येक दिन
कितने देशवासियों के आँसुओं में डूबकर
सूखती हैं इस सड़क की आँखें --
हर रात
कितने नागरिकों के बुरे हाथों  से चिरकर
तड़पता है इस सड़क का हृदय

पता नहीं क्या नाम जँचेगा इस सड़क के लिए
यह सड़क
थके पैरों का सँग्रहालय बनी है
हारे हुए इन्सानों के आँसुओं की नदी बनी है
अनावृष्टि में चिरा पड़ा हुआ खेत जैसे
पैने हाथ के द्वारा फटी हुई कलाकृति बना है ।
कंगाल देश का
डरावना एक्स–रे बना है,
रोगी देश को उठा कर दौड़ रही
केवल एम्बुलेन्स बना है । 

घिनौनी उपमाओं में
नाम दें तो भी ठीक है इस सड़क के लिए
पर ए बटोही भाई !
इस देश को जँचता
मैं एक नया नाम सोच रहा हूँ
मैं एक सुन्दर नाम सोच रहा हूँ ।
hi
नदियाँ
इंसान की तरह राजनीति नहीं करती
नदियाँ
इंसान की तरह कुटनीतियां नही जानती
निर्जीव चेतना के दिवारों को गिराकर 
भद्दे हाथों को उठाती हुई नदियाँ
कीचड नही उछालती
पानी निषेध नहीं करता।

नदियाँ
रंगभेद नहीं करती
नदियाँ
जाति भेद नहीं करती
नदियों के संविधान में
छोटे स्रोत को भी
सागर बनने का उतना ही अधिकार है
छोटी नदी को भी
सागर बनने का उतना ही अधिकार है
बिना किसी रोक टोक के 
पहाड चढ सकती है नदियाँ
पहाड फोड सकती है नदियाँ।

नदियाँ
मन हुआ तो सूख जाती हैं
मन हुआ तो फैल जाती हैं
पर कभी भी नदियाँ
इंसान की तरह झुकना नहीं जानती
इंसान की तरह दुखी नहीं होती।

नदियाँ इंसानों की तरह
स्वाभिमान पर चोट लगने के डर से
सृष्टि द्वारा ठगे हुए दुर्बल छोटे नदियों को देखकर
दूर से ही बचकर नहीं बहती
नदियाँ इंसानों की तरह
रंग न मिलने के डर से
अलग रास्ते ढूँढ कर नही बहती
नदी का गंदा पानी 
नदी के स्वच्छ पानी के साथ मिल सकता है
नदी का स्वच्छ पानी
नदी के गंदे पानी के साथ मिल सकता है
नदियाँ जन्मजात काली नहीं होते
नदियाँ जन्मजात गोरी नहीं होती
नदियाँ आर्य मंगोल नहीं होती
हिन्दू ,मुसलमान नहीं होती नदियाँ
बौद्ध, ईसाई नहीं होती नदियाँ।

नदियाँ
नदियों के जैसी ही होती हैं
इंसानों के जैसी नहीं होती।
hi
एक बार के जीवन में 
मैं हजारों वर्ष सो चुका हूँ
अब जागना चाहता हूँ नीँद से।

इंसान को पालने में रखकर
लोरी गाता है बुद्ध।
जगाऊंगा कहकर
बुद्ध भी मुझे सुलाकर चला गया है।
चलते चलते ही
सपना देखना सीखा है इंसानों नें
और भगवान ने तो
सोते हुए भी सपना देखना सिखाया है।
किताब के ठण्डे पन्नों के अन्दर
जैसे तितलियां दब जाती हैं
मैँ दबा हुआ हूँ
दर्शन के मोटे किताबों के बीच 
और मस्त सोया हुआ हूँ जीवनभर
जागने के सपनें देखकर।

जागना चाहता हूँ अब मैं 
हजारों वर्ष के गहरी नीँद से।
hi
अकेली कब तक 
सुंदर बनी बैठी रहेगी कविता।

अकेली कब तब
सौन्दर्य की एक तरफा प्रेमिका बनी रहेगी कविता।

आज उसको
बदसूरत बनाने का मन हो रहा है।

सबसे भद्दी राज्यसत्ता में भी
सबसे सुन्दर दिखाई देती है कविता।

सबसे घिनौने
हिंसा के समुद्र में नहाकर
सबसे साफ निकल आती हो कविता।

आज उसको
बदसूरत बनाने का मन हो रहा है।

आओ प्रिय कवियों
इस बार कविता को
सुंदरता की गुलामी से मुक्त करते हैं
कला के अनन्त बँधन से मुक्त करते हैं
और देखते हैं
कविता की बत्ती बुझने के बाद
और कितना अँधेरा दिखता है दुनियाँ में
और कितना खाली  है खालीपन।

क्या फर्क है
मन्दिर और वेश्यालय की नग्नता में? 
क्या फर्क है
संसद भवन और श्मशानघाट की दुर्गन्ध में? 
क्या फर्क है
न्यायालय और कसाईखाने की क्रूरता में? 
इनकी दिवार के उस पार 
सबसे ईमानदार बनकर खडी रहती है कविता। 

आओ प्रिय कवियों
आज ही कविता की मृत्यु की घोषणा करते हैं
और देखते हैं
और कितनी जीवंत दीखती है
कविता की लाश पर जन्मी कविताएँ।

देखते हैं
कविता की मौत पर खुशी से
किस हद तक पागल बनती है बन्दूक
कितनी दूर तक सुनाई देता है सत्ता का अट्टहास
और कितनी उदास दिखती है कलाका चेहरा।

सुन्दर कविताएँ लिखने के लिए तो
सुन्दर समय बाँकी है ही
आज क्यों लिखने का मन कर रहा है
समय की आखिरी लहर तक न लिखी गई
सबसे बदसूरत कविता? 

जैसे बन्दूक लिखती है
हिँसा की बदसूरत कविता शहीद की छाती पर 

अकेली कब तक
बदसूरत बनी बैठी रहेगी कविता?
hi
साइरन बजाते हुए
एम्बुलेन्स दौड रही है
सडक पर।

अस्पताल कहाँ है? 
एम्बुलेन्स को मालूम नहीं 
एम्बुलेन्स को सिर्फ मालूम है
अन्दर सीट में
समय के सडक में दुर्घटित
गम्भीर रोगी सो रहा है
और उसको
जितना हो सके जल्दी अस्पताल पहुँचाना
बहुत जरुरी है।

आदमियो !
जल्दी, और जल्दी 
टुटे हुए सडक को मरम्मत करो
और एम्बुलेन्स के लिए खाली कर दो 
यह सडक।
इस सडक पर
साईरन बजाते हुए दौड रही है
एम्बुलेन्स।

मेरे रोगी देशको उठाये
सडक पर
एम्बुलेन्स दौड रही है।
hi
ओ असभ्य भगवान
घूस आए बिन पुछे
मन के निषेधित ईलाके में
और हृदय में प्रेम का बम फोड दिया।
जा रहा था
जीवन के कठिन उँचाइयों में अकेला
बीच में अपहरण किया
और सारा जीवन फिरौती माँगा।

एक लय में बहते सपनें
कपडों के जैसे मिलाकर रखे थे 
छाती के अलमारी में 
और चाबी मारी थी,
खोल दिया किसी चोर के जैसे।
ईच्छाओं के बीज बो कर आँखो में
दिवार लगाई थी 
तोड दिया किसी क्रोधी के जैसे।
मैं खुद भी न तैरी हुई 
अपने ही दिल के तलैया में
छपाक से कूदा
और कहा–
मैं अब यहीं आत्महत्या करना चाहता हुँ।

ओ आतंकारी
तुम्हारे स्मृतियों के ओभर डोज से
पागली बनी हूँ मैं,
बोलो किस अपराध में
मेरे रातों को अपदस्थ किया? 
बोलो किस अभियोग में
प्रेम की लोरी सुनाकर
मुझे आजन्म कैदी बनाया? 

मैं चक्कर काट रही पृथ्वी
तुम सूर्य,
मैं कलकल बह रही नदी
तुम समुद्र,
मैं सुसुकते उड रही हवा
तुम पहाड,
तुम्हारा छाती
मेरे प्रेम का पाठशाला।
तुम तक पहुँच कर खत्म होती मैं कोई अनाम यात्रा।
विस्थापित करके करोडौं भगवान
अस्थिपञ्जर के मन्दिर में 
मैंने तो तुम्हें खडा कर दिया है।

नित्से ने मार दिया ईश्वर
इंसान चिन्तित हैं
पर एक आतंककारी को
मैंने तो भगवान मानकर पूजा किया है।
hi
देखो, मेरी अंजलि से
जीवन का समुद्र ही चू कर खत्म हो गया है।

मेरे हथेलियों से गिरकर
जीवन का आईना बिखर गया है।

आँखों के अन्दर ही भूस्खलन में दब गए हैं
बहुत सारे सपनें।
यादों के लिए उपहार बताकर
थोडे से सपनें चुरा कर ले गए थे भूलने वाले
न उन सपनों को अपने आँखों में सजाए हैं
न मुझे वापस किये हैं।

दाय रिंगाते रिंगाते उखड आई धुराग्र कि तरह
मोडों को पार करते करते
उखडा हुआ एक दिल है 
न उसको ले जाकर छाती में चिपकाने वाला
कोई प्रेमिल हात है
न उसको चिता में फैंकनेवाला
कोई महान आत्मा।

छाती के अन्दर
छटपटाहट का ज्वालामुखी सक्रिय है
बेचैनी का सुनामी सक्रिय है
मैं सक्रिय हूँ–
सड़क में फैले सपनों के टुकडों को जोड्ने केलिए
और आईने में
दुःखों के द्वारा खदेड रहे आपने ही चहरे को देखने।

यह सड़क ही है मेरा पाठशाला
यह सड़क ही है मेरा धर्मशाला
मुझे किस ने पागल बनाया ए बटोही भाई
मेरा बुद्धि/ईश्वर
या इस कुरुप राज्यसत्ता ने? 
मैं कैसे गिरा इस सड़क पर
रात को तारों के उतरने वाले घरके छत से? 

इसी सड़क पर जमा कूडे में
मैं पाता हूँ मेरे देश का असली सुगन्ध
इसी सड़क पर बहते भीड में
मैं देखता हूँ नङ्गा चल रहा अराजकता
यहीं सड़क पर हमेशा मुलाकात होता है एक बूढे समयके साथ
जो हमेशा हिँसा के बीज बोने में व्यस्त रहता है
इसी सड़क में हमेशा मुलाकात होता है एक जीर्ण देशके साथ
जो हमेशा अपने खोए हुए दिलको ढूँढ्ने मे व्यस्त रहता है।

विश्वास करो या नहीं
आजकल मुझे यह सड़क
पैरों के निशानों के संग्रहालय जैसा लगता है।
मुझे पता है
इसी सड़क से होकर सिंह दरबार पहूँचकर
कौन कितने मूल्य मे खरिदा गया है,
इस सड़क में चप्पल रगडने वालों के पसीने में पिसकर
कितनों ने माथे पे लगाए हैं पाप का चन्दन,
इस सड़क पर 
रोने वालों के आँसू के झूले में झूलकर
किस किस ने छुए हैं वैभव का उँचाई 
वह भी मुझे मालूम है।

ए बटोही भाई
आप को भी तो मालूम होना चाहिए
प्रत्येक दिन
कितने देशवासियों के आँसू में डूबकर
सुखती है इस सड़क की आँखें? 
प्रत्येक रात
कितने नागरिकों के बुरे हातों से चिरकर
तडपता है इस सड़क का हृदय? 

पता नहीं क्या नाम जँचेगा इस सड़क के लिए
यह सड़क
थकित पैरों का संग्रहालय बना है 
हारे हुए इंसानों के आँसू का नदी बना है
अनावृष्टि में चिरा पड़ा हुआ खेत जैसा
पैने हात के द्वारा फटा हुआ कलाकृति बना है।
कंगाल देश का
डरावना एक्स–रे बना है,
रोगी देश को उठा कर दौड़ रही
केवल एक्बुलेंस बना है। 
 
घिनौने उपमाओं में
जो नाम दें तो भी ठीक है इस सड़क के लिए
पर ए बटोही भाई
इस देश को जँचता
मैं एक नया नाम सोच रहा हूँ
मैं एक सुन्दर नाम सोच रहा हूँ।
